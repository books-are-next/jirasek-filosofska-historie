<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>filosofska_historie-2</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="filosofska_historie-2" xml:lang="cs-CZ">
		<div class="Z-kladn--textový-r-meček">
			<p id="_idParaDest-1" class="MLP_uroven2_kapitola ParaOverride-1">I</p>
			<p class="MLP_text_bez1radku ParaOverride-1">Bylo roku 1847 ke konci měsíce dubna.</p>
			<p class="MLP_text ParaOverride-1">Jaro tehda záhy a&#160;utěšeně se otvíralo. Stromoví nevelikého parku kolem zámku litomyšlského již pučelo a&#160;nejedna houština pokryla se hebounkým šatem čerstvě zelených listů. V&#160;jasném, čistém vzduchu obrážely se určitě věže piaristského kostela a&#160;zámecké štíty s&#160;četnými báněmi. Cesty byly jako mlat a&#160;drsná dlažba dlouhého náměstí vyschla úplně. Teplé paprsky opíraly se do domů novějších i&#160;starších ještě z&#160;dob bratrských a&#160;vnikaly až do podsíní, klenoucích se po obou stranách táhlého náměstí. Za toho teplého odpoledne panoval po celém podloubí čilý život. Největší ruch v&#160;mládeži, kterou zář a&#160;teplo nového jara jako broučky vylákaly.</p>
			<p class="MLP_text ParaOverride-1">Smích a&#160;pokřiky těch dětských hrdel nerušily městského stráž­níka Kmoníčka, jenž vyhřívaje se na kamenné lavičce před pilířem podsíně, upadl v&#160;lahodný spánek. Byl to již starý lev, který raději odpočíval, než za kořistí se honil.</p>
			<p class="MLP_text ParaOverride-1">Vracel se odněkud z&#160;předměstí, kde něco byl ohlásit, jak o&#160;tom svědčil buben přes rameno zavěšený a&#160;paličky v&#160;žlutých pouzdrech na řemeni zastrčené.</p>
			<p class="MLP_text ParaOverride-1">Každý již jeho slabou stránku znal, že kde může, opře se o&#160;zeď nebo zasedne na lavičku a&#160;oddá se tu sladké dřímotě. Říkali o&#160;něm, že chodě spí.</p>
			<p class="MLP_text ParaOverride-1">Klobouk měl stlačený do čela, hlavu na prsa skloněnu, a&#160;zpod šedivých, tupě přistřižených knírů dral se upřímný, zdravý chrapot klidného spánku.</p>
			<p class="MLP_text ParaOverride-1">Zvuky ty nevyrušovaly slečnu Elis, sedící v&#160;prvém patře u&#160;ote­vřeného okna nad Kmoníčkem. Slečna Elis byla, bez okolků řečeno, starou pannou, jejíž dobrotivé, bleděmodré oči jistě padesátkráte viděly zemi v&#160;tom krásném jarním rouše.</p>
			<p class="MLP_text ParaOverride-1">Pletla punčochu.</p>
			<p class="MLP_text ParaOverride-1">Nevšímala si ani tmavomodrého nebe, ani slunečního jasu, aniž vyhlížela na náměstí, a&#160;přece nepracovala tak pozorně a&#160;zručně jako jindy. Ruce její klesly často v&#160;klín a&#160;oči její pohlížely dovnitř pokoje, ke dveřím vedoucím do vedlejší jizby a&#160;pak zase na hodiny s&#160;alabastrovými sloupky, stojící na prádelníku, jehož mosazné kroužky a&#160;žluté plechové ozdoby leskly se jako zlato.</p>
			<p class="MLP_text ParaOverride-1">Všecko se v&#160;pokoji slečny Elis jen třpytilo, nikde ani prášku, vše bylo jak náleží rozestaveno, nikde ani stopy nejmenšího nepořádku. Židle a&#160;pohovka, potažená bělostným povlakem, byly staromódní, pamatující dobu kvetoucího copu; zato kulatý stůl, pokrytý pestrou pokrývkou, a&#160;ostatní nářadí byly již modernější, zrobeny dle vkusu dob z&#160;konce republiky a&#160;z&#160;dob velikého císaře<span class="CharOverride-1"><span id="footnote-004-backlink"><a class="_idFootnoteLink _idGenColorInherit" href="../Text/filosofska_historie_007.xhtml#footnote-004">1</a></span></span>. </p>
			<p class="MLP_text ParaOverride-1">Malá ručička minula již IV. a&#160;blížila se na V.</p>
			<p class="MLP_text ParaOverride-1">Slečna Elis, položivši punčochu a&#160;klubko na okno, sestoupila doprostřed pokoje a&#160;zastavila se nedaleko dveří, odkudž zazníval hlasitý, avšak nesrozumitelný hovor. Konečně se rozhodnuvši, přiblížila se malá, suchoučká slečna ke dveřím a&#160;zaklepala.</p>
			<p class="MLP_text ParaOverride-1">Hovor rázem umlkl a&#160;mezi dveřmi zjevil se mladík prostřední postavy.</p>
			<p class="MLP_text ParaOverride-1">„Pane Vavřeno, copak děláte? Čtvrtá již dávno minula. Copak řeknou u&#160;pana aktuára?“</p>
			<p class="MLP_text ParaOverride-1">„Dobře máte, slečno,“ odtušil mladík ve dveřích a&#160;plná, čerstvá jeho tvář vesele se usmívala. „Mám s&#160;ním kříž! Tak se do hovoru zakousl a&#160;zamiloval do své myšlenky.“</p>
			<p class="MLP_text ParaOverride-1">„Jaké?“</p>
			<p class="MLP_text ParaOverride-1">„I&#160;samé tajné plány a&#160;revoluce, div že Litomyšl do povětří nevyhodí.“</p>
			<p class="MLP_text ParaOverride-1">„Ale, pane Fryborte, takové řeči!“</p>
			<p class="MLP_text ParaOverride-1">„Již jdu, slečno Elis!“ a&#160;za Frybortem zjevil se jeho kolega, filosof Vavřena, mladík vysoké, štíhlé postavy a&#160;výrazného obličeje. Klobouk měl již v&#160;ruce.</p>
			<p class="MLP_text ParaOverride-1">„Nevím, nevím, pane Vavřeno, co vám tak v&#160;hlavě straší, že jste zapomněl na hodinu. Jindy býváte na minutku.“</p>
			<p class="MLP_text ParaOverride-1">Vavřena se usmál.</p>
			<p class="MLP_text ParaOverride-1">„Vždyť to zas nahradím.“</p>
			<p class="MLP_text ParaOverride-1">„Pospěš si, pospěš. Slečna Lotty je dnes roztomilá. Viděl jsem ji u&#160;okna. Ty světlé šatičky a&#160;růžová pentle ve vlasech jí tak pěkně slušely!“</p>
			<p class="MLP_text ParaOverride-1">„Fryborte, nevím, co by tomu Márinka říkala, že se tak ohlížíš po světlých šatech a&#160;růžových pentlích.“</p>
			<p class="MLP_text ParaOverride-1">„Však to na mne slečna nepoví, viďte?“ a&#160;Frybort, zadrhující ha­náčtinou, vesele se na slečnu Elis usmíval.</p>
			<p class="MLP_text ParaOverride-1">Vavřena odešel.</p>
			<p class="MLP_text ParaOverride-1">Elis, u&#160;níž Vavřena i&#160;Frybort byli v&#160;bytu, usedla zase na židli u&#160;okna a&#160;jala se pilně plésti. Frybort stál dosud u&#160;dveří svého pokojíku.</p>
			<p class="MLP_text ParaOverride-1">„Nebyl Zelenka odpoledne doma?“</p>
			<p class="MLP_text ParaOverride-1">„Nebyl,“ odtušila slečna. „Pořád chodí chudinka po těch hodinách. Ten zkusí, než dostuduje. Prosil mne, abych mu uvařila ovocnou kaši. V&#160;kuchyni má talíř křížal a&#160;sušených hrušek. Kde jen ten člověk síly nabere!“</p>
			<p class="MLP_text ParaOverride-1">„A&#160;pak dělá víc, než je potřeba.“</p>
			<p class="MLP_text ParaOverride-1">Slečna odvrátivši se od práce, pohlédla na studenta a&#160;usmála se.</p>
			<p class="MLP_text ParaOverride-1">„Vám studium víc slouží než jemu; ale&#160;– už kolikráte jsem se chtěla ptát, pane Fryborte, nevšiml jste si pana Špíny?“</p>
			<p class="MLP_text ParaOverride-1">„Nepozoroval jsem nic.“</p>
			<p class="MLP_text ParaOverride-1">„Tomu se divím; jen si všimněte. Od nějakého času je zamyšlený, málomluvný.“</p>
			<p class="MLP_text ParaOverride-1">„To asi proto, že se blíží čas, kdy půjde do kláštera.“</p>
			<p class="MLP_text ParaOverride-1">„Ne, proto ne. Nechce tam, vím, ale je to něco hlubšího. Věřte mi, že&#160;– že se zamiloval.“</p>
			<p class="MLP_text ParaOverride-1">„Špína&#160;– haha, Špína zamilován!“ a&#160;nemohl ani v&#160;smíchu ustati. Srdečný ten smích vyloudil úsměv i&#160;na rty slečny Elis.</p>
			<p class="MLP_text ParaOverride-1">„To bych jej rád viděl, jak se ke své křepelince sklání a&#160;ji líbá!“</p>
			<p class="MLP_text ParaOverride-1">„Jste zlomyslný!“</p>
			<p class="MLP_text ParaOverride-1">„Ó, nikterak. Špína je dobrák, hodný člověk; ale kdybych něco jistého věděl, smál bych se mu do očí.“</p>
			<p class="MLP_text ParaOverride-1">„Probůh mu ničeho neříkejte!“</p>
			<p class="MLP_text ParaOverride-1">„Kam šel?“</p>
			<p class="MLP_text ParaOverride-1">„Vzal si knihu a&#160;řekl, že jde studovat. Stěžoval si, že toho má mnoho.“</p>
			<p class="MLP_text ParaOverride-1">„Ovšem, je-li zamilován.“</p>
			<p class="MLP_text ParaOverride-1">„A&#160;vy si nikdy nestěžujete!“</p>
			<p class="MLP_text ParaOverride-1">„Což bych si stěžoval! Láska je sladkým břemenem a&#160;člověk by si ho ještě více žádal, a&#160;studium&#160;– do konce roku je ještě několik měsíců. Ale, slečno Elis&#160;–“ a&#160;tu ustanuv ve svém lehkém, veselém tónu, zahleděl se na prádelník, kde visel na stěně kulatý, olejový obraz nevelkých rozměrů.</p>
			<p class="MLP_text ParaOverride-1">Na zašlé, tmavé půdě bylo viděti podobiznu mladého kněze. Obraz ten, který každého dne vídal, nevzbudil pozornost Frybortovu, ale tenký půlvěnec z&#160;mechu a&#160;umělých květin, který nad hlavou mladého kněze po zlatém rámci splýval.</p>
			<p class="MLP_text ParaOverride-1">„Ten věnec tu nebýval,“ a&#160;tázavě se ohlédl po slečně, která, sklonivši ruce v&#160;klín, zamlkle seděla.</p>
			<p class="MLP_text ParaOverride-1">Prve, když tak znenadání Frybort na obraz udiveně se zahleděl, přeletěl její uvadlou tvář jako lehounký stín nachu a&#160;její oči na okamžik se sklopily.</p>
			<p class="MLP_text ParaOverride-1">„Je dnes svátek svatého Jiří a&#160;on se jmenoval Jiří&#160;–“</p>
			<p class="MLP_text ParaOverride-1">Škádlivý úsměv zmizel se rtů veselého filosofa. Vtom se ozvaly rychlé kroky na schodech a&#160;hned nato do pokoje vstoupil bledý, vyschlý mladík; letmo pozdraviv, spěchal do vedlejšího pokoje, v&#160;němž s&#160;Vavřenou, Frybortem a&#160;Špínou bydlel.</p>
			<p class="MLP_text ParaOverride-1">„Co tak pospícháš, Zelenko?“ ptal se ho Frybort.</p>
			<p class="MLP_text ParaOverride-1">„Zapomněl jsem knihu a&#160;za okamžik bude pátá. Musím do hodiny,“ a&#160;již zmizel v&#160;pokojíku.</p>
			<p class="MLP_text ParaOverride-1">„Ubohý instruktore!“ povzdychl Frybort, a&#160;jakoby jím pobídnut, pravil slečně:</p>
			<p class="MLP_text ParaOverride-1">„Mám také práci.“ Odešel za Zelenkou, který žádanou knihu sobě vyhledav, opět již z&#160;domu ubíhal, aby mladému svěřenci vpravil školní pensum do hlavy.</p>
			<p class="MLP_text ParaOverride-1">Frybort, usadiv se za stolkem, na němž sešity a&#160;knihy porůznu v&#160;hojném nepořádku ležely, namočil brk a&#160;jal se psáti na čistý arch.</p>
			<p class="MLP_text ParaOverride-1">„Kolegové!“ začernalo se na papíře velkou literou.</p>
			<p class="MLP_text ParaOverride-1">V&#160;pokojích nastalo ticho.</p>
			<p class="MLP_text ParaOverride-1">Slečna Elis, pozdvihnuvši skloněnou hlavu, jala se dále plést, avšak stín zamyšlenosti s&#160;čela jí nezmizel.</p>
			<p class="MLP_text ParaOverride-1">Tou dobou zarachotil nějaký kluk nezbeda na buben starého Kmoníčka, jenž vytržen z&#160;dřímoty vstal a&#160;klátivým krokem, maje ospalou hlavu nachýlenu, kráčel ze své výpravy na radnici.</p>
			<p class="MLP_hvezdicky ParaOverride-1">*&#160;*&#160;*</p>
			<p class="MLP_text_bez1radku ParaOverride-1">Zatím ubíral se Vavřena „do hodiny“.</p>
			<p class="MLP_text ParaOverride-1">Přešel podsíně a&#160;Židovské návrší, minul zámek, gymnasium a&#160;kolej piaristskou, až vkročil do tmavého domu copové výstavnosti. Nade vraty panského toho stavení vypínaly se jelení parohy, pod nimiž namalováno bylo „Boží oko“ s&#160;dlouhými, žlutými paprsky.</p>
			<p class="MLP_text ParaOverride-1">Po tmavých schodech dostal se do prvního patra, kdež zastaviv se u&#160;jedněch dveří, zaklepal.</p>
			<p class="MLP_text ParaOverride-1">Uvnitř bylo ticho, nikdo neodpověděl.</p>
			<p class="MLP_text ParaOverride-1">Vstoupil.</p>
			<p class="MLP_text ParaOverride-1">Jeho příchod nemálo překvapil mladou dívku, kteráž, jakmile zaslechla, že se dveře otvírají, vstala se židle a&#160;rychle něco ukryla pod látkou šatovou na stole ležící. Kutila něco jiného, místo aby šila. Svěží tvář jí vzplanula živým nachem, a&#160;teprve když uslyšela Vavřenův hlas, obrátila své sklopené oči ke dveřím a&#160;pravila milým, příjemným hlasem:</p>
			<p class="MLP_text ParaOverride-1">„A, to jste vy, pane Vavřeno. To jsem se lekla!“ dodala upřímně.</p>
			<p class="MLP_text ParaOverride-1">„Fricek není doma, panno?“</p>
			<p class="MLP_text ParaOverride-1">„Ach, ano, tím překvapením jsem zapomněla. Odešel s&#160;tetinkou a&#160;Lotty. Tetinka prosí, kdybyste chvilenku posečkal, že přijdou brzo.“</p>
			<p class="MLP_text ParaOverride-1">„Milerád,“ a&#160;bylo patrno z&#160;hlasu a&#160;tváře, že opravdu rád počká.</p>
			<p class="MLP_text ParaOverride-1">„Je snad libo?“ ukázala k&#160;pokoji, kdež obyčejně Fricka vyučoval.</p>
			<p class="MLP_text ParaOverride-1">„Nepřekážel bych vám tu na chvíli?“</p>
			<p class="MLP_text ParaOverride-1">Dívka, nanovo se zarděvši, ukázala usmívajíc se na stolici, kdež se Vavřena usadil.</p>
			<p class="MLP_text ParaOverride-1">Lenka se opravdu polekala a&#160;byla rozpačita, ale milý ten zmatek roztomile jí slušel. Chopila se kvapně práce, jako by vše chtěla dohoniti. Činila tak spíše, aby rozpaky své a&#160;nepokoj zakryla. Přitom, kdož ví, jak se stalo, hledala-li jehlu nebo nůžky, posunula látku na šaty tak, že kus se jí svezlo se stolu. Zároveň ozvalo se bouchnutí, jako by něco těžšího spadlo se stolu.</p>
			<p class="MLP_text ParaOverride-1">Lenka se ihned sehnula, ale prve než po oné věci sáhla, byl tu již Vavřena, který rychle se sklonil, aby Lence tu službu prokázal.</p>
			<p class="MLP_text ParaOverride-1">Ruce jejich se setkaly a&#160;Vavřena ucítil na svém spánku dotknutí se jako samet hlaďounké, teplé tváře.</p>
			<p class="MLP_text ParaOverride-1">A&#160;zase byla dívka jako z&#160;máku květ.</p>
			<p class="MLP_text ParaOverride-1">Knížka se rozevřela. „Smím se podívati na titul?“ </p>
			<p class="MLP_text_-0-12- ParaOverride-1">Lenka, upírajíc na filosofa své pěkné, jasné oči, mlčela. Ten, maje nepříliš tlustou knížku malého oktávu v&#160;rukou, četl hlasitě nadpis:</p>
			<p class="MLP_text_uprostred ParaOverride-1">ALMANACH</p>
			<p class="MLP_text_uprostred ParaOverride-1">aneb</p>
			<p class="MLP_text_uprostred ParaOverride-1">Novoročenka 1823.</p>
			<p class="MLP_text_-12-0- ParaOverride-1">Pak bezděky spustiv listy palcem zadržované, hleděl na kmitající se stránky, na řádky prosou i&#160;veršem, až oči jeho utkvěly zase na tváři mladé dívky.</p>
			<p class="MLP_text ParaOverride-1">„Odpusťte mi, prosím, že jsem vás prve svým myšlením urazil. Viděl jsem, že něco schováváte, a&#160;napadlo mě, abych pravdu mluvil, že to nějaké psaníčko&#160;–“</p>
			<p class="MLP_text ParaOverride-1">„Od kohopak?“ a&#160;Lenka se usmála, až se všecky její zdravé zuby zabělaly.</p>
			<p class="MLP_text ParaOverride-1">„Divu by nebylo!“ odtušil rovněž vesele mladý filosof. „Ale české knihy jsem se nenadál. To mne překvapuje. Myslím, že kdybych šel zde od jedné dívky ke druhé, nenašel bych u&#160;žádné české knihy. Nevěděl jsem, že jste vlastenka. Viďte, že jste?“ a&#160;podával jí pravici.</p>
			<p class="MLP_text ParaOverride-1">„Jsem!“ a&#160;Vavřena stiskl její měkkou, teplou ručku, jež zlehounka se zachvěla.</p>
			<p class="MLP_text ParaOverride-1">„Smím vědět, kdo vám tu novoročenku zapůjčil?“</p>
			<p class="MLP_text ParaOverride-1">„Já jich mám více. Četl jste tuto?“</p>
			<p class="MLP_text ParaOverride-1">„Vy mne zahanbujete. Nečetl.“</p>
			<p class="MLP_text ParaOverride-1">„Tak si ji vezměte, je-li libo. Čtu ji po třetí. Ve svém kufříku mám ještě jiné, a&#160;kdybyste si přál, všechny vám zapůjčím. Ale oplatit mi musíte!“</p>
			<p class="MLP_text ParaOverride-1">„Co mám, s&#160;radostí přinesu; není toho však mnoho.“</p>
			<p class="MLP_text ParaOverride-1">„Ale prosím, aby to ani teta ani Lotty neviděly. Teď pochopíte, proč jsem tuto knížku tak rychle schovávala, když jsem uslyšela dveře otevírat. Teta nerada vidí, čtu-li, a&#160;zvláště českým knihám se směje. Nestydím se za své přesvědčení, ale poněvadž se proti tetě nemohu hájit, jak bych chtěla a&#160;jak by bylo třeba, proto raději mlčím a&#160;vyhýbám se každé příležitosti.“</p>
			<p class="MLP_text ParaOverride-1">„Snášejte to, Lenko, je to pro dobrou věc. Ó, jak jsem rád, že jsem vás dnes poznal! Věřte mi, že mi nevolno a&#160;do hněvu, když vidím, jak naše slečinky jedině o&#160;pentličky a&#160;tkaničky se starají, když slyším, jak hovoří cizím jazykem o&#160;podobných tretkách a&#160;žárlivou, malichernou kritiku jedna o&#160;druhé a&#160;liché fráze z&#160;cizích knih naučené pronášejí. Láska k&#160;vlasti, čtení českých knih a&#160;hovor český není módou, není nóbl, a&#160;proto všeho toho si nevšímají, ba tomu se vysmívají! To jsou pěstounky, vychovatelky budoucího pokolení! Jak nemá být potom nevšímavé, mdlé, slovem nezdravé? Mají prý jemné, citlivé, ženské srdce, a&#160;pro hluboké, bolestné rány, pro staletou bídu a&#160;neštěstí svého národa je nepřístupné a&#160;zatvrzelé.“</p>
			<p class="MLP_text ParaOverride-1">Lenka seděla jako pěna, sotva dýchajíc.</p>
			<p class="MLP_text ParaOverride-1">Zářící její oči upíraly se na tvář filosofovu a&#160;jeho rty, a&#160;každé jeho slovo tak zaníceně pronesené vrývalo se v&#160;její pohnuté srdce. Zhluboka vydychla a&#160;na zardělém líci zjevil se blažený úsměv a&#160;v&#160;očích&#160;– slzy.</p>
			<p class="MLP_text ParaOverride-1">„Děkuji vám,“ pravila po chvilce pohnutým, tichým hlasem. „Bylo mi to občerstvením a&#160;potěchou. Ó, již dávno jsem podobných slov neslyšela! Tak mluvíval můj nebožtík strýček.“</p>
			<p class="MLP_text ParaOverride-1">„Ten byl vaším učitelem?“</p>
			<p class="MLP_text ParaOverride-1">„Ty knihy jsou dědictvím po něm.“</p>
			<p class="MLP_text ParaOverride-1">„Pověděla byste mi o&#160;tom šlechetném muži?“</p>
			<p class="MLP_text ParaOverride-1">„Povím, ale&#160;–“</p>
			<p class="MLP_text ParaOverride-1">Na chodbě se ozvaly hlasy. Lenka sebou trhla a&#160;chopila se ihned práce.</p>
			<p class="MLP_text ParaOverride-1">„Teta&#160;–“</p>
			<p class="MLP_text ParaOverride-1">Hned nato otevřely se dveře a&#160;paní aktuárová se slečnou Lotty a&#160;malým Frickem vstoupila.</p>
			<p class="MLP_text ParaOverride-1">„Ach, schau, Lotty, pan Vavřena ještě čeká. To jsme vás obtěžovali, aber es ist so schön draussen,<span class="CharOverride-1"><span id="footnote-003-backlink"><a class="_idFootnoteLink _idGenColorInherit" href="../Text/filosofska_historie_007.xhtml#footnote-003">2</a></span></span>“ mluvila rychle a&#160;živě, takže uctivě uklonivší se filosof nenabyl času, aby odpověděl.</p>
			<p class="MLP_text ParaOverride-1">Dámy zůstaly v&#160;pokoji, on pak odešel s&#160;chlapcem do vedlejšího, kde již knihy a&#160;papíry na stole byly přichystány.</p>
			<p class="MLP_text ParaOverride-1">Paní Roubínková byla statná dáma vysoké postavy a&#160;čerstvé dosud tváře. Černé, pečlivě sčesané vlasy leskly se jí jako Lottynce, kteráž matce jako by z&#160;oka vypadla. V&#160;městě počítali dcerku aktuáro­vu mezi nejhezčí, a&#160;právem. Štíhlým vzrůstem, sličnou tváří a&#160;tmavým okem vynikala nad jiné a&#160;děvčata sama nemohla popříti, že má dobrý vkus a&#160;pěkně se strojí. Matinka neželela výloh, jen aby dcera nejnovější módou překonávala ostatní.</p>
			<p class="MLP_text ParaOverride-1">Pan Roubínek, tu volky, tu nevolky, ke všemu svolil, ač jinak každý groš dvakráte obrátil, než jej vydal.</p>
			<p class="MLP_text ParaOverride-1">Zatím co matka s&#160;dcerou klobouky a&#160;svrchní šátky odkládaly, nabyla Lenka opět tolik klidu, že všechny stopy rozruchu a&#160;pohnutí s&#160;tváře jí zmizely. Šila pilně a&#160;odpovídala jako obyčejně na otázky své tety. Uvnitř však nebylo ticho a&#160;pokojno. Mladé její srdce již dávno přálo tomu mladému muži, jenž mezi filosofy slynul. Ráda jej vídala, když přicházel Fricka vyučovat, těšilo ji, když za příležitosti s&#160;ní několik slovíček promluvil. Myslila, že se jí tak líbí jeho čistá, jadrná čeština, jaké u&#160;nikoho mimo nebožtíka strýce neslyšela. Slýchala o&#160;něm od tety i&#160;Lotty samé pochvalné řeči a&#160;ráda jich hovoru naslouchala; netroufala si však o&#160;mladém tom muži něco podotknouti.</p>
			<p class="MLP_text ParaOverride-1">Teď bylo její srdce překvapeno. Nikdy se toho nenadála, že je takového smýšlení, že jí porozumí a&#160;nad ní se zaraduje. Své nejvroucnější city a&#160;myšlenky musila dosud tajiti; smáli se jí pro ně, ale on tiskl jí ruku a&#160;pravil: „Ó, jak jsem rád, že jsem vás dnes poznal!“</p>
			<p class="MLP_text ParaOverride-1">Nebyla jen horlivou, upřímnou vlastenkou, byla také dívkou. Jindy patřívala se zalíbením na toho hezkého studenta, jenž se Lottynce i&#160;jiným líbil; a&#160;dnes stál ten dívek jindy málo všímavý mladík před ní zanícený, horlivý, a&#160;výrazná jeho tvář byla jako ozářena.</p>
			<p class="MLP_text ParaOverride-1">Kdyby jej tak Lotty neb jiná dívka viděla a&#160;vroucí řeč jeho slyšela, byť tak vlastenecky necítila jako Lenka, sotva by zachovala srdce své klidné, sotva by je před ním uzavřela.</p>
			<p class="MLP_text ParaOverride-1">Natož Lenka, ta Popelka v&#160;domě pana aktuára, které si málokdo všímal a&#160;které nikdo neocenil! Rodiče jí záhy zemřeli a&#160;sirotka ujal se „pan strýček“, farář v&#160;zastrčené, pohorské vesnici. Byl starším bratrem matky Lenčiny a&#160;jedním z&#160;oněch vlastenců, kteří za tehdejších tak smutných dob úplné téměř neuvědomělosti tiše, ale blahodárně působili ve prospěch svého lidu.</p>
			<p class="MLP_text ParaOverride-1">Takového vlasteneckého kněze vychovankou byla Lenka. Když pěstoun a&#160;dobrodinec její skonal, zanechav jí mimo svou knihovnu, z&#160;níž české knihy jako poklad v&#160;kufříku svém chovala, jen skrovné jmění, přijal ji do své rodiny pan aktuár Roubínek, bratr nebožtíka faráře a&#160;Lenčiny matky. Tak žila již rok v&#160;domě druhého svého strýce, jsouc společnicí a&#160;pomocnicí slečny Lottynky, miláčka paní Roubínkové.</p>
			<p class="MLP_text ParaOverride-1">Minula hodina a&#160;Vavřena, odbyv vyučování, vrátil se do předního pokoje připraven na odchod. Ale paní aktuárová ho jen tak nepustila. Ráda se s&#160;ním bavila a&#160;i dnes zavedla hovor svým míchaným způsobem. Brzo prohodila něco po česku a&#160;zas opentlila svůj výrok německým dodatkem nebo vysvětlivkou.</p>
			<p class="MLP_text ParaOverride-1">Tázala se instruktora, užil-li také toho neobyčejně krásného dne, vypravovala mu, kde byly s&#160;Lottynkou na procházce, jak utěšeně je v&#160;parku. Neopominula podotknouti, jak byla dceruška veškerou tou krásou unesena. „Sie war hin vor Bewunderung!“ dodala.</p>
			<p class="MLP_text ParaOverride-1">„Ah což, to teprve duben! Jakýpak teprve bude máj!“ podotkla Lotty.</p>
			<p class="MLP_text ParaOverride-1">Vavřena sebou pohnul.</p>
			<p class="MLP_text ParaOverride-1">„Nevím, co ty pány napadlo! Prvního máje! Jaká to bývala radost! Diese Majales!“</p>
			<p class="MLP_text ParaOverride-1">„A&#160;nebudou letos zas, pane Vavřeno?“ ptala se Lotty.</p>
			<p class="MLP_text ParaOverride-1">„Jak by byly! Když loni nesměly být, letos je opět nepovolí,“ odpověděla matka.</p>
			<p class="MLP_text ParaOverride-1">„Ale snad přece budou!“ určitě pravil filosof.</p>
			<p class="MLP_text ParaOverride-1">„Ach!“ povzdechla blaženě Lotty, hledíc tázavě na mladého filosofa.</p>
			<p class="MLP_text ParaOverride-1">„To by také mělo být! Odjakživa, co tu filosofie je, byly každého roku. Es ist ihr Vorrecht!<span class="CharOverride-1"><span id="footnote-002-backlink"><a class="_idFootnoteLink _idGenColorInherit" href="../Text/filosofska_historie_007.xhtml#footnote-002">3</a></span></span>“</p>
			<p class="MLP_text ParaOverride-1">„Ach, kdyby byly!“ opakovala dceruška a&#160;široce otevřené oči snivě upřela do prázdna, jako by tam viděla všecky rozkoše té studentské slavnosti.</p>
			<p class="MLP_text ParaOverride-1">„Přičiňte se, pane Vavřeno, aby majáles pánům filosofům byly povoleny!“</p>
			<p class="MLP_text ParaOverride-1">„Také na to myslím, jemnostpaní,“ a&#160;usmál se.</p>
			<p class="MLP_text ParaOverride-1">Když pak se poroučel, stihl poslední jeho pohled pracující Lenku. Ona to dobře zpozorovala a&#160;srdce jí vesele poskočilo.</p>
			<p class="MLP_text ParaOverride-1">„Ach, teď si vzpomínám, matinko, co mi dnes ráno povídala Mína listovních o&#160;panu Vavřenovi,“ živě zvolala Lotty.</p>
			<p class="MLP_text ParaOverride-1">„Nuže?“</p>
			<p class="MLP_text ParaOverride-1">„Že by prý pan Vavřena byl hezký a&#160;hodný, že kdyby nebyl tak stolz, so könnte man ihn ausstehen.<span class="CharOverride-1"><span id="footnote-001-backlink"><a class="_idFootnoteLink _idGenColorInherit" href="../Text/filosofska_historie_007.xhtml#footnote-001">4</a></span></span>“</p>
			<p class="MLP_text ParaOverride-1">„Ó, to je závist a&#160;Eifersucht<span class="CharOverride-1"><span id="footnote-000-backlink"><a class="_idFootnoteLink _idGenColorInherit" href="../Text/filosofska_historie_007.xhtml#footnote-000">5</a></span></span>.“</p>
			<p class="MLP_text ParaOverride-1">A&#160;matinka významně pohlédla na dceru.</p>
			<hr class="HorizontalRule-1"/>
			<div class="_idFootnotes">
				<div id="footnote-004" class="_idFootnote">
					<p class="MLP_pozn_pod_carou ParaOverride-3"><a class="_idFootnoteAnchor _idGenColorInherit" href="../Text/filosofska_historie_007.xhtml#footnote-004-backlink">1</a>  Napoleona.</p>
				</div>
				<div id="footnote-003" class="_idFootnote">
					<p class="MLP_pozn_pod_carou ParaOverride-3"><a class="_idFootnoteAnchor _idGenColorInherit" href="../Text/filosofska_historie_007.xhtml#footnote-003-backlink">2</a>  … ale venku je tak hezky. <span class="MLP_znak_kurziva_9b CharOverride-2">Pozn. red.</span></p>
				</div>
				<div id="footnote-002" class="_idFootnote">
					<p class="MLP_pozn_pod_carou ParaOverride-3"><a class="_idFootnoteAnchor _idGenColorInherit" href="../Text/filosofska_historie_007.xhtml#footnote-002-backlink">3</a>  Je to vaše výsada! <span class="MLP_znak_kurziva_9b CharOverride-2">Pozn. red.</span></p>
				</div>
				<div id="footnote-001" class="_idFootnote">
					<p class="MLP_pozn_pod_carou ParaOverride-3"><a class="_idFootnoteAnchor _idGenColorInherit" href="../Text/filosofska_historie_007.xhtml#footnote-001-backlink">4</a>  … pyšný, bylo by možno ho vystát. <span class="MLP_znak_kurziva_9b CharOverride-2">Pozn. red.</span></p>
				</div>
				<div id="footnote-000" class="_idFootnote">
					<p class="MLP_pozn_pod_carou ParaOverride-3"><a class="_idFootnoteAnchor _idGenColorInherit" href="../Text/filosofska_historie_007.xhtml#footnote-000-backlink">5</a>  Žárlivost. <span class="MLP_znak_kurziva_9b CharOverride-2">Pozn. red.</span></p>
				</div>
			</div>
		</div>
</body>
</html>