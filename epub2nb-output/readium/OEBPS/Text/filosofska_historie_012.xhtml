<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>filosofska_historie-7</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="filosofska_historie-7" xml:lang="cs-CZ">
		<div class="Z-kladn--textový-r-meček">
			<p id="_idParaDest-6" class="MLP_uroven2_kapitola ParaOverride-7">VI</p>
			<p class="MLP_text_bez1radku ParaOverride-1">Nedošínský háj zvučel hudbou, zpěvem, smíchem, veselým hovorem a&#160;křikem. Nejvíce lidí skupilo se u&#160;tančírny, pak v&#160;dolejší části u&#160;restaurace. Než po všech cestičkách, i&#160;odlehlejších, bylo viděti procházející se, nejvíce mladé.</p>
			<p class="MLP_text ParaOverride-1">V&#160;tichém zákoutí, hluboko v&#160;háji, kráčel zvolna, jak na filosofa se sluší, Špína všecek zadumaný. Měl na sobě černý frak po nebožtíkovi strýci, který byl na dnešek tak cídil a&#160;připravoval; na filosofské hlavě trčel dosti slušný kastor. Mladý muž bojoval se svou neodhodlaností a&#160;bázlivostí. Viděl prve Márinku v&#160;kole, krásnou, zářící, a&#160;oheň jeho srdce rozplápolal se žíravým plamenem.</p>
			<p class="MLP_text ParaOverride-1">Chtěl také té rozkoše užít, aby ji mohl v&#160;tanci přivinouti, než poněvadž byl nejistým v&#160;tanci, rozpakoval se, až najednou z&#160;kola zmizela a&#160;darmo se po ní ohlížel. Pátraje po ní, umiňoval si, že ji přece provede, a&#160;kdyby stůj co stůj! Přemýšlel, jak ji osloví, jak ji o&#160;taneček poprosí, nahýbal se, zkoušel se v&#160;komplimentu. Vtom se vzpřímil, jako by jiskra tělem mu proběhla.</p>
			<p class="MLP_text ParaOverride-1">Za houštinou ozvaly se ztlumené hlasy. Naslouchal.</p>
			<p class="MLP_text ParaOverride-1">„Vyhrál jsem kytičku, takovou jako ta na schodech, víte?“</p>
			<p class="MLP_text ParaOverride-1">„Tu máte kytičku.“</p>
			<p class="MLP_text ParaOverride-1">„A&#160;tu&#160;–“</p>
			<p class="MLP_text ParaOverride-1">Více neslyšel; než viděl, sám nejsa viděn, jak Frybort k&#160;Márince se sklání a&#160;ji líbá.</p>
			<p class="MLP_text ParaOverride-1">A&#160;ona se nebrání, nekřičí!</p>
			<p class="MLP_text ParaOverride-1">Šťastní milenci v&#160;šepotu a&#160;líbání kráčeli dále. Jako ohromený stál Špína a&#160;upřeně hleděl na místo, kde ten úlisník to děvče jako jahodu svěží tak směle líbal. Procitnuv z&#160;ustrnutí, loudal se odtud, maje hlavu více skloněnou, více zamračenou, než by se na filosofa slušelo a&#160;patřilo.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Paní Rollerová, vdova po bývalém purkmistru, přísnější a&#160;mocnější než sám „pulmistr“, domnívala se, že dosud moc v&#160;jejích rukou, a&#160;nevzdala se proto úřadu svého censorského. Nic nezatajeno před jejím bystrým zrakem, vše stíhala svou ostrou i&#160;zlou kritikou. Zbrousivši háj, zastavila se u&#160;paní aktuárové, s&#160;kterou ihned zapředla důležitý hovor.</p>
			<p class="MLP_text ParaOverride-1">Lottynka tančila i&#160;nestála téměř ani chvilenku. Nicméně byla nespokojena. Zklamalať se ve svém očekávání. Vavřena, ten sličný, rázný student, vzbudil v&#160;ní náklonnost, o&#160;níž se domnívala, že to láska. Přála mu a&#160;lichotilo jí, že k&#160;ní povždy zvláště pozorně se choval. A&#160;mladý filosof choval se jinak lhostejně, ba nevšímavě k&#160;dívkám. Bylo by jí tak zalahodilo, kdyby se mohla pochlubiti, že ten chladný mladík před ní se pokořil a&#160;o&#160;lásku prosil. A&#160;na to právě dnes se těšila. Za dnešní slavnosti mělo se přání její vyplnit, a&#160;proto se jí dočkati nemohla.</p>
			<p class="MLP_text ParaOverride-1">A&#160;jak byla zklamána!</p>
			<p class="MLP_text ParaOverride-1">Vavřena je sice uvítal, ale zanedlouho odešel a&#160;nevracel se, jako by jí tu ani nebylo. A&#160;což neslýchaného!</p>
			<p class="MLP_text ParaOverride-1">Nepřišel ani včas na čtverylku, na kterou se s&#160;ní zadal. To už nebyla náhoda, to bylo zúmyslně jednáno. Byla hluboce uražena.</p>
			<p class="MLP_text ParaOverride-1">Náklonnost její k&#160;Vavřenovi rázem byla ta tam a&#160;zraněná samolibost zavládla.</p>
			<p class="MLP_text ParaOverride-1">Ó již si ho nevšimne, toho hrdého filosofa! Ať ucítí.</p>
			<p class="MLP_text ParaOverride-1">Než pořád ještě čekala, že bude žadonit; on se však jen omluvil, odešel, odešel a&#160;nevrací se. Snad jej to bolí, snad se neodvažuje&#160;–</p>
			<p class="MLP_text ParaOverride-1">Šla ze sálu k&#160;matince všecka od tance rozehřátá. Právě odcházela od paní aktuárové Rollerka.</p>
			<p class="MLP_text ParaOverride-1">„Pojď, Lotty, komm, komm, mein liebes Kind! Bedenke nur! Die Leny!<span class="CharOverride-1"><span id="footnote-009-backlink"><a class="_idFootnoteLink _idGenColorInherit" href="../Text/filosofska_historie_012.xhtml#footnote-009">10</a></span></span>“</p>
			<p class="MLP_text ParaOverride-1">„Co se stalo?“</p>
			<p class="MLP_text ParaOverride-1">Uslyšela, co paní purkmistrová matince pověděla. Lotty hněvem se zarděla, zkřivila pyšně pěkné své rty a&#160;pohrdlivě se zasmála.</p>
			<p class="MLP_text ParaOverride-1">„Ah, tu je,“ zvolala náhle Roubínková, spatřivši blížící se Lenku.</p>
			<p class="MLP_text ParaOverride-1">„Gratuluju, gratuluju!“ oslovila ousměšně Lotty svou příbuznou.</p>
			<p class="MLP_text ParaOverride-1">„Vida, tichá vodička!“ dodala máti a&#160;jizlivý zrak stihl Lenku, kteráž stála klidně, neodpovídajíc, jako na všecko připravena.</p>
			<p class="MLP_text ParaOverride-1">Čekala smích, bouři, všecko protivné; mnohé již v&#160;domě strýcově snesla a&#160;příštího se nestrachovala. Ba uvnitř zajásala, vždyť ona vlastně zvítězila. Nechť se děje cokoliv, není již sama, opuštěná. Září jí tolik teplého světla, že nelekala se bezcitného, ledového ousměšku.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">To byly majáles!</p>
			<p class="MLP_text ParaOverride-1">Den se již nachyloval k&#160;západu. Poslední paprsky zářily hájem, z&#160;travnaté půdy po kmenech ke stinným korunám. Dosud neochablo veselí. Hudba téměř nepřetržitě hrála, smích a&#160;žert nemdlely, zpěv rozjařených studentů zazníval veseleji a&#160;hlučněji.</p>
			<p class="MLP_text ParaOverride-1">Dole v&#160;háji byl jich houfec rozložen. Někteří z&#160;nich seděli na hrubě tesaných lavičkách, jiní v&#160;trávě pod stromy a&#160;každý z&#160;nich často a&#160;důkladně nahýbal džbánek k&#160;ústům. Zpívali, smáli se a&#160;vtipkovali. Jen Špína z&#160;nich byl zamlklý. Seděl na kraji lavičky, opíraje spánky do dlaní. Kastorový klobouk seděl mu v&#160;týle, dlouhé šosy, jako vlašťovčí křídla, visely mdle, jako zlomená peruť, přes lavičku.</p>
			<p class="MLP_text ParaOverride-1">„Tys nějaký zoufalý, Špíno! Co je ti?“ volal jeden ze studentů.</p>
			<p class="MLP_text ParaOverride-1">„Nech mne!“ odtušil mrzutě dlouhý filosof, a&#160;chopiv se džbánku, pil dlouhým douškem.</p>
			<p class="MLP_text ParaOverride-1">„Kde je Zelenka? Toho jsem tu ještě neviděl!“ ptal se opět první. A&#160;jiný mu za Špínu odpověděl:</p>
			<p class="MLP_text ParaOverride-1">„To víš, ten tu není, ten doma dře, baba. Bojí se výslechu, je příliš opatrný.“</p>
			<p class="MLP_text ParaOverride-1">„Jestřáb! Jestřáb!“ zvolal náhle jiný a&#160;ukazoval džbánkem na Rollerku, která majíc na levé ruce váček, opodál vyzvídavě kráčela.</p>
			<p class="MLP_text ParaOverride-1">Všichni se dali do smíchu.</p>
			<p class="MLP_text ParaOverride-1">„Vivat commissarius!“</p>
			<p class="MLP_text ParaOverride-1">„Vivat doctissima!“</p>
			<p class="MLP_text ParaOverride-1">„Vivat Xantippe!“</p>
			<p class="MLP_text ParaOverride-1">Studenti připíjeli „paní kommisarovi, veleučené“, neboť paní Rollerová chodívala co rok na veřejnou zkoušku filosofskou, kdež vedle učených pánů přísedících a&#160;pozvaných sedala s&#160;autorem v&#160;ruce.</p>
			<p class="MLP_text ParaOverride-1">Rozumí se, že zkoušení z&#160;toho měli malé potěšení, poněvadž Rollerka neřídila se starým pravidlem, aby to, co ve škole připraveno, se tam snědlo. Zanedlouho po zkoušce věděly i&#160;báby na podsíni prodávající, který z&#160;filosofů propadl.</p>
			<p class="MLP_text ParaOverride-1">Zdálo se, že paní půlmistrová porozuměla, komu ty hlučné přípitky svědčí.</p>
			<p class="MLP_text ParaOverride-1">Zastavivši se nedaleko, hleděla na hlučné a&#160;rozjařené studenty svým pichlavým zrakem.</p>
			<p class="MLP_text ParaOverride-1">„Vivat Horatius Flaccus!“ vzkřikl náhle jeden z&#160;nich, a&#160;druhý hlasem daleko znějícím dodal:</p>
			<p class="MLP_text ParaOverride-1">„Ale ten vzhůru nohama!“</p>
			<p class="MLP_text ParaOverride-1">Hlučný, bujný smích byl odpovědí a&#160;džbánky zacvakaly poznovu.</p>
			<p class="MLP_text ParaOverride-1">Rollerku jako by sršeň bodla. Obrátivši se, kvapně pospíchala odtud.</p>
			<p class="MLP_text ParaOverride-1">To jméno římského básníka ji vypudilo. Dalť jí minule páter German, když byla opět zkouškám přítomna, jako všem hostům autora. U&#160;ní však dopustil se té výjimky, že knihu obrátil, a&#160;tak paní půlmistrová za celou zkoušku měla před sebou zpěvného Horacia „vzhůru nohama“.</p>
			<p class="MLP_text ParaOverride-1">To bylo studentům nemalým zadostučiněním. A&#160;nyní ještě příhoda ta nanovo je rozveselila. Jen Špína měl mysl zaraženou, ale pil.</p>
			<p class="MLP_text ParaOverride-1">A&#160;čím více pil, tím hlouběji do týla sedal mu již naježený kastor, tím více rozmrzelost mizela z&#160;jeho tváře a&#160;v&#160;očích jeho obrážela se hluboká elegie.</p>
			<p class="MLP_text ParaOverride-1">Srdce mu měklo; časem obracel se po svém sousedu, krajanu.</p>
			<p class="MLP_text ParaOverride-1">Pak zase pil a&#160;sklonil svou tvář hlouběji do dlaní.</p>
			<p class="MLP_text ParaOverride-1">„Špíno, ty mi chceš něco říci,“ domlouval se krajan, co zatím kolegové zpívali, smáli se a&#160;žertovali.</p>
			<p class="MLP_text ParaOverride-1">„Řekl bych ti,“ odtušil stísněným hlasem Špína.</p>
			<p class="MLP_text ParaOverride-1">„No tak mi důvěřuj.“</p>
			<p class="MLP_text ParaOverride-1">„Ale tady ne.“</p>
			<p class="MLP_text ParaOverride-1">„Tak pojď stranou.“</p>
			<p class="MLP_text ParaOverride-1">Špína vstav šel klátivým krokem za svým krajanem, až stanuli opodál pod starým dubem. Druhové hleděli za nimi. Krajan Špínův na ně mrkl a&#160;porozuměli.</p>
			<p class="MLP_text ParaOverride-1">„Přebral.“</p>
			<p class="MLP_text ParaOverride-1">„Tak mluv, co je ti, tys nějak smutný.“</p>
			<p class="MLP_text ParaOverride-1">„Víš&#160;– víš&#160;–“ mluvil přervaně Špína. „Ale ty se mně vysměješ. Všichni mne opustili, nikoho nemám, sám&#160;–“ tu hlas selhal, hrdlo se mu stáhlo a&#160;dal se do pláče.</p>
			<p class="MLP_text ParaOverride-1">„Vidíš&#160;– nikoho, jsem sirotek&#160;– víš,“ a&#160;dlouhý ten filosof plakal jako opuštěné děcko.</p>
			<p class="MLP_text ParaOverride-1">Krajan mu domlouval, aby pláče nechal a&#160;se svěřil.</p>
			<p class="MLP_text ParaOverride-1">„Ono se ti řekne&#160;– tobě, ale víš, jak sám a&#160;sám, ubohý sirotek&#160;–“</p>
			<p class="MLP_text ParaOverride-1">Kolega se zasmál.</p>
			<p class="MLP_text ParaOverride-1">„Pořád vedeš jednu, takový velký sirotek, jako jsi ty! Nech toho a&#160;svěř se mi, co chceš.“</p>
			<p class="MLP_text ParaOverride-1">„Vždyť jsem to věděl, že se mi vysměješ! Každý se mně vysměje, co je&#160;–“ a&#160;vzlykot opět přerušil mu řeč. Sklesnuv na obrostlý kořen starého stromu, pohroužil hlavu, pláčem se potřásající, do dlaní.</p>
			<p class="MLP_text ParaOverride-1">Krajan chvilenku nad ním stál a&#160;domlouval, ale pak vida, že je důvěry zbaven, odešel k&#160;veselým druhům, kteří se kol něho shrnuli a&#160;vyptávali se, co se Špínovi přihodilo.</p>
			<p class="MLP_text ParaOverride-1">„Vím tolik jako vy. Pil z&#160;dišperace, a&#160;jak je trochu stříknutý, rozpláče se a&#160;nevěří nikomu.“</p>
			<p class="MLP_text ParaOverride-1">„Vtělená elegie!“</p>
			<p class="MLP_text ParaOverride-1">„Ale my&#160;– gaudeamus!“</p>
			<p class="MLP_text ParaOverride-1">„Gaudeamus!“ vzkřikli všichni a&#160;džbánky jen rachotily a&#160;cvakaly.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Slunce zapadlo za háj; dav výletníků řidl a&#160;na cestách vedoucích do Litomyšle bylo zase živo.</p>
			<p class="MLP_text ParaOverride-1">Byly to většinou měšťanské rodiny, které tudy se ubíraly, aby před nocí domov stihly. Mladším pak, zvláště studentům, nechtělo se dlouho z&#160;té stinné klenby hájové, kde se tak výborně vyráželi.</p>
			<p class="MLP_text ParaOverride-1">Hudba dosud hrála a&#160;z&#160;různých míst zaznívaly veselé studentské písně.</p>
			<p class="MLP_text ParaOverride-1">Slečna Elis byla by již také odešla, než panna Márinka, Frybort i&#160;Vavřena tolik ji prosili, že nemohla odříci. Usedla stranou, čekajíc a&#160;přemýšlejíc.</p>
			<p class="MLP_text ParaOverride-1">S&#160;Lenkou nemohla již promluviti.</p>
			<p class="MLP_text ParaOverride-1">Po oné nemilé příhodě čtverylkové přišel Vavřena opět ke slečně Lottynce a&#160;její paní mateři, než u&#160;obou marně se namáhal.</p>
			<p class="MLP_text ParaOverride-1">Kdyby nebylo Rollerky, minula by zajisté ta přeháňka zlého rozmaru; ale když paní aktuárová uslyšela, jak ten jejich instruktor, jehož svatou povinností bylo, aby přece si jich jak náleží všímal a&#160;k&#160;nim pozorný byl, s&#160;tou tvrdohlavou Lenkou, jak jí říkala, téměř sám seděl a&#160;s&#160;ní se bavil a&#160;tak ji před nimi vyznamenával, nemohla odpustit a&#160;hrubé porušení slušnosti a&#160;galantnosti, jak se domnívala, jen tak přehlédnout. Její Lotty, ta nejhezčí a&#160;nejbohatší, musila ustoupit takovému venkovskému děvčeti! Vavřena hluboko klesl před očima Roubínkové. Domýšlela se do něho jinších věcí, lepšího vkusu a&#160;volby.</p>
			<p class="MLP_text ParaOverride-1">Lottynka šla s&#160;ním přece ještě do kola, když ji potom o&#160;taneček poprosil, ale byla málomluvná a&#160;odbývala filosofa, jenž hovor s&#160;ní zaváděl, velmi stručně.</p>
			<p class="MLP_text ParaOverride-1">A&#160;náhle umlkl. To ji také zlobilo. Chtěla jej vytrestati, přála si, aby prosil a&#160;se domlouval; ale ten hrdý student mlčel nyní, jako by se hněval a&#160;byl uražen.</p>
			<p class="MLP_text ParaOverride-1">Jindy chodívala paní Roubínková s&#160;průvodem za večera domů, dnes chystala se, sotvaže slunce za háj se sklánělo, na zpáteční cestu. Vavřena, aby povinnosti své dostál, nabídl se, že je sprovodí, jmenovitě že Fricka domů povede. Mínilť, že se potom ještě do háje navrátí.</p>
			<p class="MLP_text ParaOverride-1">„Fricka povede Lenka a&#160;nechceme vás vytrhovat ze zábavy,“ odbyla jej paní.</p>
			<p class="MLP_text ParaOverride-1">Uklonil se a&#160;poslední jeho pohled utkvěl na tváři Lenčině. Byla klidná, jasná jako jarní krajina kol a&#160;z&#160;očí zasvitlo mu světlo štěstí, důvěry a&#160;odhodlanosti. –</p>
			<p class="MLP_text ParaOverride-1">Šero se rozložilo v&#160;Nedošínském háji.</p>
			<p class="MLP_text ParaOverride-1">Ostrostřelecká kapela sestoupila z&#160;taneční síně dolů do háje k&#160;restauraci. Zpěv, výskot a&#160;smích ani teď neumlkly a&#160;vesele jako s&#160;poledne řadili se filosofové v&#160;šik, aby se dali na zpáteční pochod.</p>
			<p class="MLP_text ParaOverride-1">Hlučný a&#160;veselý pluk jejich nebyl ovšem tak četný jako ráno, neboť nejeden opustil řadu, aby konal službu rytířskou a&#160;ramenem svým podporoval milou dívčici cestou do Litomyšle.</p>
			<p class="MLP_text ParaOverride-1">V&#160;poslední řadě kráčel klátivým krokem Špína po boku svého krajana, který jej vzal ve svou ochranu. Dlouhý sirotek se již vyplakal, ale nezbavil se dočista svého zármutku a&#160;opičky.</p>
			<p class="MLP_text ParaOverride-1">Opodál za legií studentskou, vesele zpívající, kráčel dav věrných městských výletníků, mezi nimi slečna Elis, již Vavřena vedl, a&#160;Márinka, kterouž svěřila péči a&#160;lásce páně Frybortově.</p>
			<p class="MLP_text ParaOverride-1">Pozdním večerem rozlehla se městem muzika naposled. Pochod dozněl, výletníci se rozcházeli. Měli načas, neboť když k&#160;městu docházeli, zatáhlo se nebe mračny a&#160;strojilo se na déšť.</p>
			<p class="MLP_text ParaOverride-1">Když slečna Elis se svými filosofy domů se vrátila, odevzdavši předtím svěřenou sobě, všecku blaženou pannu Márinku domácí paní, seděl Zelenka u&#160;stolu a&#160;pilně studoval.</p>
			<p class="MLP_text ParaOverride-1">„Ale, pane Zelenko, toho jste si měl přece dopřát a&#160;nebýt z&#160;jiných,“ vytrhla jej stravovatelka, spokojená s&#160;dnešní slavností.</p>
			<p class="MLP_text ParaOverride-1">„Není času, slečno Elis. Až jednou něčím budu, pak si už dopřeju,“ odvětil hubený student.</p>
			<p class="MLP_text ParaOverride-1">„Chlebaři! Pak zahodíš zase knihy a&#160;do smrti se na žádnou nepodíváš,“ mínil Frybort, jenž ukládal kytici fialek do sklenky plné čerstvé vody.</p>
			<p class="MLP_text ParaOverride-1">Dlouho ještě seděli Frybort a&#160;Vavřena se slečnou v&#160;pokoji, rozmlouvajíce o&#160;dnešním dnu.</p>
			<p class="MLP_text ParaOverride-1">Byli všichni spokojeni. Jen starostlivá Elis vrhla za hovoru několik stínů: co bude v&#160;koleji a&#160;co u&#160;aktuárů? Ale mladíci se nelekali.</p>
			<p class="MLP_text ParaOverride-1">Špína upadl v&#160;hluboký spánek a&#160;zapomněl na to, že je sirotek a&#160;že v&#160;háji něco hrozného byl spatřil.&#160;–</p>
			<p class="MLP_text ParaOverride-1">Nastala májová noc.</p>
			<p class="MLP_text ParaOverride-1">Ve své komůrce seděla u&#160;malého stolku polo odstrojená Lenka při svíčce, vrhající světlo na malou, rozevřenou knížku. V&#160;domě hluboký klid, všickni už spali. Mladá dívka, majíc ruce volně na stolku opřeny, hleděla snivě před sebe. A&#160;zase naklonila se po chvíli a&#160;četla:</p>
			<p class="MLP_verse_-I-_-12-12- ParaOverride-1">Je pozdní večer, první máj&#160;— <br/>večerní máj, je lásky čas.<br/>Zve k&#160;lásky hrám hrdliččin hlas&#160;—</p>
			<p class="MLP_text ParaOverride-1">Znova se vytrhla. Venku zašumělo. Přistoupila k&#160;oknu, hleděla ven, pak zhasivši světlo, otevřela. Bylo vlažno, příjemně; s&#160;tmavých nebes řinul se první májový déšť a&#160;šuměl mile v&#160;kvetoucích korunách stromů před oknem stojících.</p>
			<p class="MLP_text ParaOverride-1">A&#160;jako všecky květiny a&#160;stromy tou tichou vlažičkou okřívaly, volnilo se jí v&#160;duši. Naklonila se ven, naslouchala jímavému šumění. Zapomněla na své nevolné postavení a&#160;svou odvislost. Duše její hroužila se ve sladké sny první, šťastné lásky.</p>
			<p class="MLP_text ParaOverride-1">Bylo jí blaze. Vzpomínala na krásnou hodinu sotva uprchlou. Stanula v&#160;šerém háji u&#160;starého nahnutého stromu. Co asi ten ptáček, ten svědek blažené chvíle, nyní dělá?</p>
			<p class="MLP_text ParaOverride-1">Vzpomene-li také on na něj?&#160;–</p>
			<p class="MLP_text ParaOverride-1">Tou dobou již Márinka sladce spala. Neslyšela deště, jenž na okna jejího pokojíku bubnoval. Bylať zase v&#160;háji, kdež splácela Frybortovi svou ztracenou sázku.</p>
			<hr class="HorizontalRule-1"/>
			<div class="_idFootnotes">
				<div id="footnote-009" class="_idFootnote">
					<p class="MLP_pozn_pod_carou ParaOverride-3"><a class="_idFootnoteAnchor _idGenColorInherit" href="../Text/filosofska_historie_012.xhtml#footnote-009-backlink">10</a>  … pojď, pojď, mé milé dítě. Jen pomysli! Ta Lenka! <span class="MLP_znak_kurziva_9b CharOverride-2">Pozn. red.</span></p>
				</div>
			</div>
		</div>
</body>
</html>