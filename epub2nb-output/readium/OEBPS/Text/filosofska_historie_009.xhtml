<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>filosofska_historie-4</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="filosofska_historie-4" xml:lang="cs-CZ">
		<div class="Z-kladn--textový-r-meček">
			<p id="_idParaDest-3" class="MLP_uroven2_kapitola ParaOverride-1">III</p>
			<p class="MLP_text_bez1radku ParaOverride-1">V&#160;neděli časně r<a id="_idTextAnchor001"></a>áno, kdy Špína ještě spal a&#160;Zelenka již pilně v&#160;posteli studoval, zasedl Vavřena s&#160;Frybortem k&#160;malému stolku, kdež listinu, kterou minule Hanák sepsal a&#160;Vavřena opravil, znovu četli a&#160;o&#160;ní rokovali. Hovořili potichounku, šeptem, takže jim nebylo nic rozuměti; nadto byl Zelenka do svého studia tak zabrán, že kolegů tajemně rokujících ani nedbal.</p>
			<p class="MLP_text ParaOverride-1">„Musí to být, smáli by se nám!“ dokládal Frybort.</p>
			<p class="MLP_text ParaOverride-1">„Fysikové jsou s&#160;námi zajedno.“</p>
			<p class="MLP_text ParaOverride-1">Proud zlatého světla vnikal do pokoje, ohlašuje krásnou neděli, a&#160;jako na oslavu zazvučely s&#160;děkanského chrámu zvony, jejichž vážný, příjemný hlas čistým vzduchem jasně se rozléhal. Zanedlouho nato ozval se také pronikavější zvonek s&#160;budovy gymnasijní. Sotvaže zazněl, chopil se Vavřena, již úplně přistrojený, klobouku a&#160;holi, která byla privilegiem všech filosofů, a&#160;chvátal z&#160;domu.</p>
			<p class="MLP_text ParaOverride-1">„Copak je to?“ ptala se slečna Elis, když ostatní přišli do jejího pokoje posnídat; „pan Vavřena tak kvapně odešel a&#160;nečekal ani na snídani.“</p>
			<p class="MLP_text ParaOverride-1">„Snad šel procházkou užít tak krásného jitra,“ odtušil Frybort.</p>
			<p class="MLP_text ParaOverride-1">Zanedlouho i&#160;oni odešli.&#160;–</p>
			<p class="MLP_text ParaOverride-1">Bylo okolo deváté hodiny. Ve velkém sále koleje sešli se filosofové obou ročníků na exhortu.</p>
			<p class="MLP_text ParaOverride-1">Bylo jich přes tři sta. V&#160;rozlehlé síni hučelo to a&#160;šumělo tolikerým, tu tišším, tam hlasitějším hovorem. Mluvili německy, česky. Dnes bylo nad obyčej živo, a&#160;skoro všichni promlouvali o&#160;témže předmětu. Kdož ví, kdo začal, kdo tu jiskru mezi ně hodil; ale zapálila. Ostatně to bylo dosti přirozeno. Duben byl u&#160;konce a&#160;nastával první den měsíce máje, který jindy býval tak hlučný a&#160;veselý.</p>
			<p class="MLP_text ParaOverride-1">Toho dne odjakživa slavívali filosofové podle starodávného obyčeje a&#160;jaksi již svého privilegia „majáles“, slavnost májovou, na kterou se nejen oni a&#160;děvčata, ale i&#160;všecko město po celý rok těšilo.</p>
			<p class="MLP_text ParaOverride-1">Před dvěma lety zakázal však biskupský komisař ve jménu biskupa Hradeckého tuto slavnost. Letos mělo to býti po třetí, co den prvního máje bez hluku, hudby a&#160;šumného veselí měl minout. O&#160;tom synové mus živě rokovali.</p>
			<p class="MLP_text ParaOverride-1">Kolem Fryborta, u&#160;okna proti dveřím stojícího, skupilo se jich nejvíce a&#160;tam také nejživěji hovořili. Dveře se otevřely a&#160;do sálu vstoupil Vavřena. Zahlédnuv svého přítele, zamířil ihned k&#160;němu. Aby se nemusil tlačiti, dal se přímo přes výstupek profesorské katedry, u&#160;které náhle stanul. Skloniv se, vzal, jako překvapený, arch papíru tam ležící, a&#160;jal se jej potichu čísti.</p>
			<p class="MLP_text ParaOverride-1">„Hleďme, co tam Vavřena našel!“</p>
			<p class="MLP_text ParaOverride-1">„Co to máš?“ ozývaly se hlasy.</p>
			<p class="MLP_text ParaOverride-1">„Svědčí to vám.“</p>
			<p class="MLP_text ParaOverride-1">Přemnozí hrnuli se ke katedře.</p>
			<p class="MLP_text ParaOverride-1">„Ukaž, ukaž!“ volali hlasitě.</p>
			<p class="MLP_text ParaOverride-1">„Přečti to!“ křičeli jiní.</p>
			<p class="MLP_text ParaOverride-1">„Ticho!“ zvolal Frybort. „Vavřena to přečte.“</p>
			<p class="MLP_text ParaOverride-1">Filosofové umlkli a&#160;Vavřena, stoje za katedrou, jal se jasným, zvučným hlasem čísti. Bylo to provolání ke všem posluchačům učení filosofického, jímž neznámý pisatel připomínal starodávný obyčej a&#160;privilegium slavnosti májové. Vylíčil ji znova živými barvami, aby krásu její živé na paměť uvedl, dovolával se cti a&#160;reputace studentské a&#160;nakonec vyzýval je, aby jednomyslně a&#160;svorně, ničím zastrašiti se nedali, „majáles“ jako jindy slavně slavili, staré privilegium tak obnovili a&#160;čest staroslavné filosofie zachránili.</p>
			<p class="MLP_text ParaOverride-1">Hlučný pokřik pochvaly a&#160;souhlasu rozlehl se prostornou síní. Sotvaže Vavřena s&#160;katedry mezi kolegy sestoupil, vkročil do síně profesor náboženství, dlouhý, suchý piarista. Tvář jeho byla vážná, přísná; malé pronikavé oči jeho zpozorovaly ihned neobyčejný ruch a&#160;pohnutí.</p>
			<p class="MLP_text ParaOverride-1">Usednuv vyňal ze svých explik listinu, kterou když rozevřel, oznámil svým jednotvárným, tenkým hlasem, že prve než exhortu začne, pánům přečte přípis biskupské kanceláře.</p>
			<p class="MLP_text ParaOverride-1">Temný hukot ozval se vzadu jako hlas blížící se bouře. Profesor jal se čísti listinu a&#160;suma všeho bylo, že biskup opětně zakazuje všeliké hlučné slavení prvního dne měsíce května, a&#160;znovu že se připomíná zápověď, která již dříve byla vydána.</p>
			<p class="MLP_text ParaOverride-1">Prve než profesor dočetl, strhla se neočekávaná bouře. Hučení, sykot, šoupání podešví, nevrlé a&#160;odbojné hlasy, rány filosofických holí o&#160;lavice, to vše naplnilo sál pekelnou vřavou, takže hlas profesorův v&#160;hluku tom zanikal jako volání kapitánovo na vzpurné lodníky za hukotu bouře.</p>
			<p class="MLP_text ParaOverride-1">Umlkl, ale jakmile hřmot poněkud se utišil, jal se nanovo čísti. Sotvaže začal, nová vřava. Bledý hněvem povstal, a&#160;měře lesknoucíma se očima řady nespokojených posluchačů, chtěl k&#160;nim promluviti. Ale když ani tu sluchu nedošel, sebral své papíry, a&#160;rozlícen nad tou potupou, kvapně odešel.</p>
			<p class="MLP_text ParaOverride-1">Ze sálu však hlučely dosud vášnivé hlasy a&#160;ze všeho hřmotu a&#160;hučení ozývalo se bouřlivé: „Majáles! Majáles!“&#160;–</p>
			<p class="MLP_text ParaOverride-1">Na filosofskou mši, která bývala o&#160;deváté hodině, chodívalo mnoho lidí. Dnes za toho krásného nedělního jitra shromáždilo se záhy před začetím bohoslužby zvláště veliké množství. Pěkně strakatilo se v&#160;lavicích různobarevnými šaty paní a&#160;dívek, které nejhorlivěji na devátou, „filosofskou“, chodívaly.</p>
			<p class="MLP_text ParaOverride-1">Určitá hodina již minula a&#160;dosud posluchači nepřicházeli. Kostel­ník vyšel několikráte ze sakristie před oltář, vyhlížeje k&#160;hlavnímu vchodu, ale filosofie nešla.</p>
			<p class="MLP_text ParaOverride-1">Již svíčky na hlavním oltáři rozsvítil, již chvíli hořely, tu teprve ozval se temný hluk a&#160;hned nato valily se proudy studentů hlavním vchodem i&#160;postranními dveřmi do chrámu.</p>
			<p class="MLP_text ParaOverride-1">Nejedna slečna pozvedla hlavu, aby snad všechny, snad také jen někoho zahlédla. Jindy zas ji hned zbožně ke knížce sklonila; ale dnes všechny udiveně hleděly na valící se zástup.</p>
			<p class="MLP_text ParaOverride-1">Kde byl obyčejný pořádek a&#160;postup? Co se stalo? Přihrnuli se jako stádo, pomíšeni, neseřaděni; a&#160;v&#160;jakém nepořádku přišli, tak se postavili neb usadili! A&#160;jak tu tam hlavy dohromady strkají, šeptají, jak významně na sebe hledí! Bývalý klid byl ten tam a&#160;nebývalý ten rozruch nemohl ani v&#160;poklidném chrámu se utišiti.</p>
			<p class="MLP_text ParaOverride-1">Podivení všech vzrostlo však ještě více, když u&#160;oltáře neobjevil se, jako vždycky, profesor náboženství, nýbrž jiný kněz z&#160;bratří kolejných.</p>
			<p class="MLP_text ParaOverride-1">A&#160;když bylo po mši, nerozcházeli se filosofové jako jindy, nýbrž zastavovali se před kolejí aneb odcházeli v&#160;tlupách nad obyčej četných, a&#160;živě rokovali. Největší tlupa byla kolem Fryborta a&#160;Vavřeny.</p>
			<p class="MLP_text ParaOverride-1">O&#160;tom všem živě vypravovaly paní Roubínková s&#160;dcerou, když se navrátily domů. Pan aktuár, dokončuje svou toiletu, strojilť se na velkou, na kterou co neděli chodíval, naslouchal, aniž jevil jakéhosi udivení neb živějšího účastenství. Vůbec zachovával ve své poněkud bledé, málo význačné tváři stálý klid, jaký úředníkovi, aby úctu vzbuzoval, dobře sluší, a&#160;nikdo neviděl tuto lhostejnou, jakoby voskovou tvář pohnutou.</p>
			<p class="MLP_text ParaOverride-1">Co manželka a&#160;dcera jedna přes druhou živě vypravovaly, stál před zrcadlem, omakávaje bílý naškrobený šátek, těsně kolem krku na umělou kličku uvázaný, přihlazoval si vlasy, v&#160;„šístky“ do spánků sčesané.</p>
			<p class="MLP_text ParaOverride-1">Když Lottynka líčila, jak ti filosofové nějak rozháráni do kostela se přivalili, obrátil se klidně a&#160;pravil suše:</p>
			<p class="MLP_text ParaOverride-1">„Lenko, Arona!“</p>
			<p class="MLP_text ParaOverride-1">Lenka, která za sebe i&#160;za strýce pilně poslouchala, odskočila k&#160;almaře, odkudž přinesla tmavomodrý frak, který zvolna a&#160;vážně, jako by nějakou důležitou listinu podepisoval, na se oblékal. Bylť pan Roubínek nadmíru šetrný a&#160;pořádný člověk. A&#160;jako pan hrabě dával svým koním rozličná jména, tak pan aktuár svým kabátům a&#160;frakům, z&#160;nichž jeden po druhém ne maně a&#160;libovolně, ale dle určitého pořádku a&#160;jak čas vyžadoval, na sebe brával.</p>
			<p class="MLP_text ParaOverride-1">Dnes byl „Aron“ na řadě, který měl odtud jméno, že látku naň pan Roubínek koupil od žida Arona. Mimo Arona měl ještě „Abrahama“, kabát perníkové barvy, který zakoupil od žida Abrahama. Nejen izraelská, ale též křesťanská jména měly částky jeho šatnice.</p>
			<p class="MLP_text ParaOverride-1">Když nastal nějaký svátek panny Marie, oblékl vždy šedomodré pantalony, jež v&#160;rodině i&#160;dále mimo dům pod jménem „mariánských“ byly známy. Všecko mělo svůj čas, vše chodilo podle určitého a&#160;nezměnitelného pořádku jako na drátkách.</p>
			<p class="MLP_text ParaOverride-1">Když už měl Arona na sobě, chopil se lesklého kastorového klobouku a&#160;dal se na cestu.</p>
			<p class="MLP_text ParaOverride-1">Prve než ze dveří vystoupil, políbil chladně a&#160;vážně svou manželku. Nato ta nevelká, suchá, jako ztrnulým klidem napuštěná osoba vážného úředníka zmizela.</p>
			<p class="MLP_text ParaOverride-1">A&#160;teď se ženským jazýčky rozvázaly.</p>
			<p class="MLP_text ParaOverride-1">„Jen si pomyslete, matinko, pan Vavřena se po nás ani neobrátil, ani se nepodíval!“</p>
			<p class="MLP_text ParaOverride-1">„Byl jako všichni. Ale snad odpůldne přijde a&#160;pak nám musí všecko povědět! Aber alles!“&#160;–</p>
			<p class="MLP_text ParaOverride-1">Odzvonili velkým, minulo poledne.</p>
			<p class="MLP_text ParaOverride-1">Zrovna o&#160;půl jedné, jako vždycky, byli u&#160;Roubínků po obědě. Fricek vyběhl ven, někam do zahrádky; Lenka se služkou poklidivši, usedla v&#160;prvním pokoji. Nedělní odpoledne byl jí nejmilejší čas. Co strýc s&#160;tetou a&#160;Lottynkou seděli v&#160;zadním pokoji, mohla ona v&#160;prvním volně podle své vůle jednati. Tu vytáhla z&#160;kufříku nějakou knížku po nebožtíkovi strýcovi, a&#160;usednuvši u&#160;okna anebo v&#160;létě do zahrádky, jala se číst, a&#160;to horlivě, s&#160;celou duší; nejednou přitom se zamyslila, oddávajíc se dumám i&#160;milým vzpomínkám. Tu jí bylo nejvolněji.</p>
			<p class="MLP_text ParaOverride-1">Tou dobou hověl si strýc Roubínek, svléknuv Arona, v&#160;měkké lenošce u&#160;stolu. Lottynka přinesla otci již nacpanou, dlouhou sádrovku i&#160;oheň a&#160;tatínek jal se chutě bafati. Nekouřilť nikdy jindy než v&#160;neděli odpoledne po obědě a&#160;navečer. A&#160;když tabák v&#160;bílé hlavičce v&#160;modrošedý dým se rozplynul, vážně vyklepal dýmku a&#160;pak obyčejně psal nějaké psaní. Jiné dny mu nevěnoval. Zatím co Lottynka k&#160;nějaké přítelkyni zaběhla a&#160;matinka u&#160;stolu blaženě podřimovala, „skládal“ pan aktuár psaní. Vše dobře a&#160;jak náleží promyslil, nežli napsal; zato nic neopravoval a&#160;věty jeho byly urovnány a&#160;vypulérovány až radost poslouchat. Ovšem trvalo to někdy několik neděl, než list dokončil. Neměl spěchu a&#160;korespondence páně Roubínkova nebyla velká. Když co napsal, vzbudil svoji manželku, které pak periody své, vážné a&#160;těžkopádné jako obrněnci, nahlas předčítal.</p>
			<p class="MLP_text ParaOverride-1">Tak bylo každé neděle.</p>
			<p class="MLP_text ParaOverride-1">O&#160;něco později přicházel pan listovní, buď sám, nebo se ženou, a&#160;nastala „zábava“.</p>
			<p class="MLP_text ParaOverride-1">Tu vidím, že nutno, abych o&#160;jisté znamenitosti bytu pana aktuára něco málo poznamenal. Na stěně proti lenošce Roubínkově visel starý obraz v&#160;tmavém vyřezávaném rámci. Obraz ten počítal majitel jeho mezi nejvzácnější v&#160;celém městě, ba jednou, když nad obyčej se rozohnil, pravil poněkud živěji: „Ať takový někdo hledá! V&#160;celém českém království ho nenajde!“</p>
			<p class="MLP_text ParaOverride-1">A&#160;nebylo divu. Na obraze tom zpodoben byl ukrutný Herodes král, jenž dal nemilosrdně betlemská mláďátka povražditi. Byla tu jen jeho hlava vymalována, ale tak důmyslně, že všecken ten krvavý skutek z&#160;ní bylo lze vyčísti.</p>
			<p class="MLP_text ParaOverride-1">Ovšem musil pozorovatel blíže přistoupit; a&#160;tu pak spatřil, že celá hlava uměle složena jest ze samých dětských těl, takže tělíčka bílých dětí tvořila čelo a&#160;vlastní obličej, tělíčka pak černých sloužila za vousy a&#160;vlasy. Patrně bylo za onoho času mnoho černochů v&#160;městě Betlemě.</p>
			<p class="MLP_text ParaOverride-1">Na výtvor ten byl tedy pan aktuár nemálo hrd a&#160;nebylo ceny, za kterou by jej byl prodal.</p>
			<p class="MLP_text ParaOverride-1">Když kouříval v&#160;lenošce, byly zraky jeho obráceny na obraz, a&#160;hleděl dále naň, když s&#160;manželkou rozmlouval. Ano i&#160;když pan listovní anebo někdo jiný přišel, nepatřil mu do očí, nýbrž na ukrutného Herodesa krále.</p>
			<p class="MLP_text ParaOverride-1">Snad si tak již navykl, nebo nemohl se dosyta na umělecké to dílo nadívati.</p>
			<p class="MLP_text ParaOverride-1">Ostatně sluší ještě podotknout, že pan Roubínek byl na svůj úřad velmi bohatý člověk. Jmění to nepřinesla mu jeho manželka, kterou pojal z&#160;pouhé náklonnosti a&#160;spíše ještě následkem zdravého rozumování o&#160;dobrých vlastnostech, zvláště o&#160;hospodářském nadání jejím. Nebylo by dobře domýšleti se, že pan aktuár za svého mládí byl ohnivým a&#160;náruživým. Neměnilť se vůbec. Vrstevníci jeho tvrdili, že vypadal před lety zrovna tak jako nyní. Buď tomu jakkoliv, jisto jest, že jmění své zdědil po starém strýci plukovníkovi, který bohatství svého dobyl si za válek napoleonských.&#160;–</p>
			<p class="MLP_text ParaOverride-1">I&#160;dnešního nedělního odpoledne, kterého paní Roubínková pro samou nejistotu a&#160;zvědavost opominula klidně si zdřímnouti, psal manžel její docela poklidně jako obyčejně list, a&#160;to kolegovi a&#160;příteli svému panu aktuárovi na zámku a&#160;panství rychmburském. Rozumí se samo sebou, že psal německy, ne snad že by mateřským jazykem svým opovrhoval, ale že byl tak navyklý a&#160;že německým jazykem dovedl se v&#160;písmě jadrněji a&#160;trefněji vyjádřiti. Nebyl pan aktuár nepřítelem své národnosti, ale také ne přítelem. Slovem, byl pravým, celým úředníkem, oddaným milostivé vrchnosti, jenž dbal na starý, obvyklý pořádek a&#160;novot z&#160;duše nenáviděl. Než podle některých výpovědí jeho bylo možná souditi, že se povznesl k&#160;mnohým opravným náhledům dějepisným, které od běžných valně se odchylovaly. Tak neměl Žižku za loupežníka a&#160;krutého vraha, jak onoho času namnoze ještě mínili. Říkávalť: „Žižka a&#160;císař Josef, to byli Čechové!“ A&#160;když listovní přikývl hlavou, dodal: „A&#160;ten kostel náš, ten je po nich na památku!“ Z&#160;dějepisu jenom toto podotýkal, takže se zdálo, jako by jiných osobností dějepisných neznal anebo znáti nechtěl.</p>
			<p class="MLP_text ParaOverride-1">Žižka a&#160;císař Josef, nad ně pak Herodes král, byli jeho zamilovanými, ačkoliv jakživ šíře se o&#160;nich nerozpustil, než jak uvedeno.&#160;–</p>
			<p class="MLP_text ParaOverride-1">Tak dnes již napsal nadpis a&#160;dokončoval první periodu svého listu, když Lottynka rychle vběhla do pokoje a&#160;u&#160;matinky se zastavila. Nečekajíc ani na její vyzvání, jala se vypravovati svým způsobem a&#160;jazykem, čeho se u&#160;přítelkyně dověděla. Podobných zpráv, domněnek a&#160;různých úsudků bylo plné město.</p>
			<p class="MLP_text ParaOverride-1">Nezatajiloť se, že páni filosofové udělali dnešního jitra v&#160;koleji takovou revoluci, že profesor ani exhortu nezačav, musil odejíti ze sálu.</p>
			<p class="MLP_text ParaOverride-1">Paní a&#160;dívky a&#160;větší část měšťanstva byly na straně studentů, jen vznešenější a&#160;starší povážlivě kroutily hlavou; mínily, že to hrubé uražení a&#160;že nikterak nelze takového jednání schvalovati.</p>
			<p class="MLP_text ParaOverride-1">„Z&#160;toho bude výslechů a&#160;trestů,“ mínila paní Roubínková.</p>
			<p class="MLP_text ParaOverride-1">„To pan Vavřena je také v&#160;tom!“ povzdychla Lotty.</p>
			<p class="MLP_text ParaOverride-1">„Ale proč jim takovou nevinnou radost kazí.“</p>
			<p class="MLP_text ParaOverride-1">„Ó, to už letos opět majáles nebudou. A&#160;já jsem se tak těšila!“ povzdychla slečinka a&#160;pěkné oči její smutně obrátily se po nových jarních šatech, které již hotové a&#160;zvláště na majáles chystané v&#160;koutě na posteli roztomile se rozkládaly. Zatím v&#160;předním pokoji byla čtoucí Lenka vyrušena. Když dveře tiše se otevřely, sklopila knihu a&#160;mile, jako minule, byla překvapena.</p>
			<p class="MLP_text ParaOverride-1">Vavřena, mlčky pozdraviv, přistoupil k&#160;ní a&#160;pravil tichým hlasem:</p>
			<p class="MLP_text ParaOverride-1">„Jsou tam?“ a&#160;ukázal na zadní pokoj.</p>
			<p class="MLP_text ParaOverride-1">„Všichni.“</p>
			<p class="MLP_text ParaOverride-1">Rozepjav kabát, hbitě vytáhl z&#160;náprsní kapsy knížku a&#160;podal ji Lence:</p>
			<p class="MLP_text ParaOverride-1">„Něco vážného. Na prvního máje vám přinesu lahodnější a&#160;zábavnější,“ usmál se.</p>
			<p class="MLP_text ParaOverride-1">Lenka zatím se podívala na titul.</p>
			<p class="MLP_text ParaOverride-1">„Chcete býti filosofkou?“ tiše ptal se Vavřena.</p>
			<p class="MLP_text ParaOverride-1">Dívka se zarděla.</p>
			<p class="MLP_text ParaOverride-1">„Jen s&#160;vaší pomocí.“</p>
			<p class="MLP_text_-0-12- ParaOverride-1">Stiskl jí kvapně ruku a&#160;zaklepav vstoupil do druhého pokoje. Lenka byla v&#160;blahém vzrušení. Sice zaslechla lehounký, radostný výkřik Lottynčin, který jindy by ji mrzel, ale dnes! Hleděla dosud na titul knížky:</p>
			<p class="MLP_text_uprostred ParaOverride-1">MOSTEK</p>
			<p class="MLP_text_uprostred ParaOverride-1">aneb</p>
			<p class="MLP_text_uprostred ParaOverride-1">sestavení myšlének o&#160;tom, na čem každému </p>
			<p class="MLP_text_uprostred ParaOverride-6">záležeti má.</p>
			<p class="MLP_text_uprostred ParaOverride-1">Z&#160;mladého věku a&#160;pro mladý věk vydal </p>
			<p class="MLP_text_uprostred ParaOverride-1">M. F. Klácel.</p>
			<p class="MLP_text_-12-0- ParaOverride-1">Co Lenka list za listem v&#160;nové knize zvolna převracela a&#160;nevědomky hlubokému zadumání se oddávala, byl Vavřena v&#160;ohni. Matka i&#160;dcera ptaly se o&#160;překot pana instruktora, jak se osudná ona věc dnešního rána zběhla.</p>
			<p class="MLP_text ParaOverride-1">Filosof odpovídal, jak mohl a&#160;směl, a&#160;úsměv zjevil se na jeho rtech, když Lottynka jakoby smutně klonila hlavu a&#160;v&#160;koketném soucitu a&#160;v&#160;obavách prohodila, že pan Vavřena snad také bude přísně potrestán.</p>
			<p class="MLP_text ParaOverride-1">„Jeden za všechny a&#160;všichni za jednoho.“</p>
			<p class="MLP_text ParaOverride-1">„A&#160;majáles?“</p>
			<p class="MLP_text ParaOverride-1">„Nebudou,“ odtušila matka, a&#160;instruktor mlčel. Tím stvrzoval Lottynce tak nemilou a&#160;smutnou pravdu. Vtom však stalo se cos neobyčejného.</p>
			<p class="MLP_text ParaOverride-1">Pan aktuár, který na druhém konci pokoje, hluboce jsa zamyšlen, novou periodu puléroval, nevšímaje sobě toho, co opodál se hovořilo, položil brk na stůl, a&#160;upřev chladné oči na Herodesa krále, promluvil suchým, jednotvárným hlasem.</p>
			<p class="MLP_text ParaOverride-1">„Pane instruktor, co to má být? Jaké neslýchané novoty zavádějí se do té češtiny?“</p>
			<p class="MLP_text ParaOverride-1">„Čím mohu sloužit, pane aktuáre?“</p>
			<p class="MLP_text ParaOverride-1">„Jdu dnes na hrubou a&#160;potkám jakéhos pana studenta a&#160;ten docela uctivě a&#160;slušně, jen co pravda, smekne a&#160;pozdraví. Ale jak pozdraví! ‚Dobré jitro přeji!‘&#160;– Co je to?“</p>
			<p class="MLP_text ParaOverride-1">„Zcela správné, pane aktuáre. ‚Vinšuju‘, jak se říká, je německé a&#160;‚dobrýtro‘ není podle gramatiky.“</p>
			<p class="MLP_text ParaOverride-1">Přísný pohled svezl se s&#160;obrazu na smělého filosofa. </p>
			<p class="MLP_text ParaOverride-1">Hned však nato upíral Roubínek opět své oči na Herodesa krále a&#160;mluvil k&#160;Vavřenovi:</p>
			<p class="MLP_text ParaOverride-1">„Mluvilo se tak odjakživa a&#160;bylo dobře. Říkali to staří a&#160;vysoce postavení mužové a&#160;ti tomu snad také rozuměli. Taky víme, co je gramatika; Žižka a&#160;císař Josef, to byli ti nejlepší Čechové&#160;–“ a&#160;umlkl. To mluvilo. Instruktor neodpověděl.</p>
			<p class="MLP_text ParaOverride-1">Paní Roubínková zaváděla novou řeč a&#160;Vavřena v&#160;duchu se smál, a&#160;doplňuje: „a ten kostel náš je po nich na památku,“ vyšel vyhledat Fricka.</p>
			<p class="MLP_text ParaOverride-1">Aktuár, skloniv hlavu k&#160;brku, kterého se byl opět chopil, nemohl dlouho přijití do psaní.</p>
			<p class="MLP_text ParaOverride-1">Lottynka smutně ukládala modré šaty do široké, starožitné almary s&#160;vykládanými stěnami.</p>
			<p class="MLP_text ParaOverride-1">Znenadání pozvedl Roubínek hlavu a&#160;prohodil nahlas, na nikoho se nedívaje:</p>
			<p class="MLP_text ParaOverride-1">„Také takový novotář a&#160;rebelant!“</p>
			<p class="MLP_text ParaOverride-1">Patrně zapomněl na větu v&#160;péře a&#160;myslil dosud na domácího instruktora.</p>
		</div>
</body>
</html>