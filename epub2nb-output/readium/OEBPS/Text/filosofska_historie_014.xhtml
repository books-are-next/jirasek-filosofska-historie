<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>filosofska_historie-9</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="filosofska_historie-9" xml:lang="cs-CZ">
		<div class="Z-kladn--textový-r-meček">
			<p id="_idParaDest-8" class="MLP_uroven2_kapitola ParaOverride-7">VIII</p>
			<p class="MLP_text_bez1radku ParaOverride-1">V&#160;koleji bylo mnoho jednání a&#160;vyslýchání.</p>
			<p class="MLP_text ParaOverride-1">Mnozí<a id="_idTextAnchor002"></a> tušili zlý konec, v&#160;městě se vypravovalo o&#160;nejhorším. Profesor náboženství, rektor a&#160;biskupský komisař uznali, že se filosofové hrubě provinili a&#160;že tedy je nutný přísný trest.</p>
			<p class="MLP_text ParaOverride-1">Profesor náboženství žádal neústupně dostiučinění za pohanu, která se mu stala. Na štěstí studentů nepředl s&#160;ním rektor zrovna dobrou přízi a&#160;tak bezděky, vlastně úmyslně, klonil se k&#160;filosofům, kteří nadto za výslechu doznali, že nemínili proti profesorovi demonstrovati, nýbrž že ten přípis je tak rozčilil, ano, když tu slavnost „majáles“ uspořádali, nemínili nic tím proti profesorům, jak najevo dali, volajíce, prve než do háje vytáhli, „vivat“ akademii a&#160;jim.</p>
			<p class="MLP_text ParaOverride-1">V&#160;tom je vydatně podporoval starý, vážený páter German, který se jich ve sboru zastal co nejvydatněji.</p>
			<p class="MLP_text ParaOverride-1">Než přísný rektor sotva by byl povolil.</p>
			<p class="MLP_text ParaOverride-1">Pak přišlo k&#160;němu několik předních měšťanů a&#160;sousedů prosit za studenty.</p>
			<p class="MLP_text ParaOverride-1">Mnohým by tím bylo uleveno, ale několik těch „předáků“, kteří všechno zosnovali, byl by přece nejtěžší trest stihl. Než na štěstí všech pobavila ta historie mocného pána, který se všemu tomu srdečně zasmál a&#160;z&#160;odvahy filosofů měl radost.</p>
			<p class="MLP_text ParaOverride-1">Byl sousedem rektorovým. Když takový pán z&#160;krásného zámku, bohatý, mocný, za někoho slovíčko ztratí, nepadne to slovo na skálu.</p>
			<p class="MLP_text ParaOverride-1">Hrabě Žorž byl ten deus ex machina, jenž všechno umírnil, smířil a&#160;dobře zakončil.</p>
			<p class="MLP_text ParaOverride-1">Deputace k&#160;profesoru náboženství, některé „primae e moribus“<span class="CharOverride-1"><span id="footnote-014-backlink"><a class="_idFootnoteLink _idGenColorInherit" href="../Text/filosofska_historie_014.xhtml#footnote-014">13</a></span></span> a&#160;něco hodin ve filosofském karceru byly následky, které mnohé filosofy stihly za tu bouři v&#160;koleji a&#160;slavnost „majáles“.</p>
			<p class="MLP_text ParaOverride-1">Slečna Elis div se na Fryborta nerozhněvala, když v&#160;neděli ráno s&#160;ní a&#160;se všemi v&#160;bytu žalostně a&#160;bolestně se loučil, ubíraje se do koleje, aby vyměřené hodiny si tam odseděl. Šelma šelmovská! Ještě si z&#160;toho šašky tropí!</p>
			<p class="MLP_text ParaOverride-1">I&#160;Vavřena vesele odcházel a&#160;za ním jako medvěd hučící Špína.</p>
			<p class="MLP_text ParaOverride-1">Slečna Elis nevyšla toho dne ani z&#160;domu. Sedmačtyřicet filosofů u&#160;ní bydlelo, a&#160;žádný z&#160;nich nebyl takto potrestán! Všichni jsou již páni&#160;– a&#160;teď tři najednou v&#160;karceru!</p>
			<p class="MLP_text ParaOverride-1">Jenom tím se těšila, že není sama postižena a&#160;že ti její filosofové přece jsou nejlepší a&#160;něco dovedou. Mrzelo ji jejich potrestání, ale pana Zelenku přece nepochválila, ba za celý den s&#160;ním ani slovíčka nepromluvila.</p>
			<p class="MLP_text ParaOverride-1">Všichni v&#160;městě se z&#160;toho potěšili, že filosofy horší a&#160;přísnější tresty nestihly; jen paní Rollerová mínila, že by jinak s&#160;takovými vzpurnými mladíky zatočila. Také paní aktuárová byla zklamána, než, co pravda, měla i&#160;na tomto trestu dosti.</p>
			<p class="MLP_text ParaOverride-1">Než minul týden, měl Fricek nového instruktora, tichého, přičinlivého filosofa, o&#160;němž rektor dal panu aktuárovi svědectví, že pilně studuje, ano i&#160;více, nežli se v&#160;koleji žádá. Lottynka i&#160;matka z&#160;počátku jej nadmíru vlídně vítaly, jsouce k&#160;němu velmi laskavy, ale za týden už zchladla slečna dcera. Což všechno naplat, nebyl to přece Vavřena. Vyrovnal se mu věděním, ale to u&#160;slečinky nevážilo. Nebyl tak hezký, nadto, jak se zdálo, se jich ostýchal a&#160;bál. Přišel-li, pozdravil, odcházeje klonil se a&#160;zdravil opět, více téměř od něho neuslyšely.</p>
			<p class="MLP_text ParaOverride-1">„Hodný je, aber unbeholfen<span class="CharOverride-1"><span id="footnote-013-backlink"><a class="_idFootnoteLink _idGenColorInherit" href="../Text/filosofska_historie_014.xhtml#footnote-013">14</a></span></span>,“ to byla suma všeho pozorování a&#160;úsudku slečny Lottynky, s&#160;čímž i&#160;matinka souhlasila.</p>
			<p class="MLP_text ParaOverride-1">Lenka by však odporovala a&#160;dala pravdě průchod, že pan instruktor je obratný. Sotva týden k&#160;nim chodil a&#160;již jí velmi zručně a&#160;opatrně dodal knížku, v&#160;níž našla psaníčko.</p>
			<p class="MLP_text ParaOverride-1">Tam četla:</p>
			<p class="MLP_text ParaOverride-1">„Brož je dobrý vlastenec. Věřte mu. Bývám v&#160;háji. Na starém stromě všecko dobře. Jen já v&#160;háji někoho nadarmo hledám, ale doufám a&#160;věřím, že jej jednou najdu. Toužím s&#160;Vámi promluviti. Těším se, že mně aspoň řádečkem odpovíte. Pak udám více. Mějte se dobře! Váš V.“</p>
			<p class="MLP_text ParaOverride-1">Četla ne jednou, dvakrát, ale přečasto, každého večera ve své komůrce.</p>
			<p class="MLP_text ParaOverride-1">Za krátký čas dodal Brož odpověď. Vavřena spěchal do zámeckého parku a&#160;tam v&#160;šeré dolině ve stínu starých jedlí přečetl dychtivě žádanou odpověď:</p>
			<p class="MLP_text ParaOverride-1">„Způsobil jste mi velkou radost. Věřím, doufám. Pozdravujte háj a&#160;starý strom.“</p>
			<p class="MLP_text ParaOverride-1">„Věřím, doufám!“ opakoval mladý filosof, a&#160;blaženě se zamyslil.</p>
			<p class="MLP_text ParaOverride-1">Jaro míjelo a&#160;přicházelo léto.</p>
			<p class="MLP_text ParaOverride-1">Frybort byl vesel a&#160;šťasten a&#160;začínal studovati, neboť blížila se doba zkoušky. Vídal často Márinku, hovoříval s&#160;ní a&#160;žertoval a&#160;nejednou přinesl si kytici čerstvých, vonných květin.</p>
			<p class="MLP_text ParaOverride-1">Bodrý Hanák byl vždy vesel a&#160;blažen, přinesl-li kytici, ale nepověděl od koho; slečna Elis také nezradila a&#160;paní domácí už více nezpozorovala na něm kabát na prsou zabílený.</p>
			<p class="MLP_text ParaOverride-1">Jen Špína mohl svědčiti, ten však ani nedutal. Byl teď více než jindy málomluvný, mrzutý a&#160;silně kouřil i&#160;studoval, až se tomu slečna Elis divila. S&#160;ní teď častěji Vavřena o&#160;samotě mluvíval a&#160;vždy o&#160;Lence, kterou by Elis sama opět ráda viděla.</p>
			<p class="MLP_text ParaOverride-1">Zamilovalať si ji, bylať neteří jejího Jiříka, a&#160;ráda by ji od aktuárů vysvobodila.</p>
			<p class="MLP_text ParaOverride-1">Znala Vavřenu, důvěřovala v&#160;jeho povahu.</p>
			<p class="MLP_text ParaOverride-1">Ti dva byli by po celý život spolu šťastni. Ba počítala již v&#160;duchu, jak dlouho Vavřena ještě musí studovati, než dosáhne pevného postavení, než by se mohl ženit. Neviděla ho u&#160;oltáře s&#160;žádnou jinou, nežli s&#160;Lenkou.&#160;– </p>
			<p class="MLP_text ParaOverride-1">Brož pilně vyučoval Fricka, takže pan aktuár tichého instruktora si velmi chválil a&#160;také panu listovnímu jednou v&#160;neděli za „růžového“ hovoru podotkl, že se mu ten nový učitel proto nejvíce líbí, že je skromný a&#160;ne do světa, že si podle všeho nevšímá žádných novot a&#160;zbytečností, jaké mladému věku nepříslušejí. I&#160;Lenka nepřestávala býti vděčnou Brožovi, jenž od Vavřeny nejen české knihy, ale i&#160;psaníčka v&#160;nich přinášel.</p>
			<p class="MLP_text ParaOverride-1">Ačkoliv mladý filosof často kolem starého domu, v&#160;němž Roubí­nek bydlil, chodíval, spatřil jen málokdy Lenku; tetinka ji s&#160;oka nepustila. Vavřena byl spokojen a&#160;šťasten, když milé děvče zahlédl; ponenáhlu však mu to nestačilo. Chtěl, musil s&#160;ní mluvit, a&#160;v&#160;tom právě mu slečna Elis po mnohých poradách pomohla.</p>
			<p class="MLP_text ParaOverride-1">Lenka nemohla chodit na filosofskou mši, musila do zámku. Tam se shledala s&#160;Elis, která byla vždy šťastna, že si s&#160;tou milou dívčinou aspoň několik slov na galerii před kaplí zámeckou mohla pohovořiti. Po třetí přivedla s&#160;sebou domácích Márinku a&#160;mladá děvčata, již dříve se znající, spřátelila se. Márinka chodívala jindy ovšem na mši filosofů, ale tuto malou oběť ráda přinesla, už také zasvěcená v&#160;tajemství Vavřenovo, hodné slečně Elis i&#160;příteli Frybortovu.</p>
			<p class="MLP_text ParaOverride-1">Márinka vyzvala Lenku, aby v&#160;neděli odpoledne, kdy má čas, přišla do zámeckého parku, tam že si déle pohovoří.</p>
			<p class="MLP_text ParaOverride-1">Tak se stalo. Co pan aktuár, na Herodesa krále hledě, s&#160;panem listovním růžově se bavil a&#160;manželka jeho u&#160;nich seděla a&#160;Lottynka u&#160;některé přítelkyně návštěvou meškala, odskočila Lenka do blizounkého parku, kdež Márinka na ni čekala. Tou dobou bývalo tam málo lidí, neboť všichni vycházeli do Nedošína a&#160;jinam za město. Ale divnou náhodou vábila zámecká zahrada v&#160;tu dobu dva filosofy, kteří tu pravidelně jako znenadání mezi stromy se zjevili a&#160;zanedlouho k&#160;děvčatům se přibočili.</p>
			<p class="MLP_text ParaOverride-1">Blažené chvilky v&#160;parku byly kratičké, a&#160;přece stačily, aby Vavřena poznal, jak Lenka mu je srdečně oddána, jakého je vroucího citu a&#160;šlechetné mysli, přece obsahovaly tolik, že Lenka po celé dny a&#160;týdny na ně vzpomínala a&#160;z&#160;nich potěšení čerpala.</p>
			<p class="MLP_text ParaOverride-1">Co oni vážně rozmlouvali, bavil Frybort žerty a&#160;vtipem svou Márinku.</p>
			<p class="MLP_text ParaOverride-1">Vavřena jen litoval, a&#160;Lenka také, že ty schůzky nebyly každého dne, ba ani ne každé neděle. Někdy jich několik uplynulo, než Lenka opět Márince oznámila, že bude jí možná přijíti.</p>
			<p class="MLP_text ParaOverride-1">A&#160;tak nezbývala než psaní, která vážný postillion d’amour svědomitě a&#160;spolehlivě donášel.&#160;–</p>
			<p class="MLP_text ParaOverride-1">Tu neděli po sv. Antonínu byla v&#160;háji Nedošínském u&#160;kapličky pouť, a&#160;toho dne bylo tam, jako vždy jindy, skoro celé město. I&#160;paní aktuárová s&#160;Lottynkou se tam odebraly a&#160;bavily se mezi honorací velmi dobře.</p>
			<p class="MLP_text ParaOverride-1">Paní Rollerová přišla poněkud později, ale přinesla paní Roubín­kové noviny, jaké noviny!</p>
			<p class="MLP_text ParaOverride-1">Purkmistrová věděla neb dověděla se všeho, a&#160;tak nezůstaly jí schůzky Lenčiny s&#160;Vavřenou tajny.</p>
			<p class="MLP_text ParaOverride-1">Paní Roubínková žasla, trnula, jak ta její schovanka se zapomíná a&#160;způsobu a&#160;dobrých mravů nedbá; chystala se na ni, ba zahrozila. Lottynka byla dočista zklamána.</p>
			<p class="MLP_text ParaOverride-1">Lenka seděla k&#160;večeru ve své komůrce, hledíc otevřeným oknem do zahrádky. V&#160;myšlenkách byla ještě v&#160;parku pod střemchou u&#160;Vavřeny. Vtom zašustěly venku šaty, a&#160;paní teta, po procházce ještě nesvlečená, vstoupila. Nastal přísný výslech. Neť nezapírala, nelhala, toho nedovedla. Pověděla, že byla v&#160;parku, a&#160;na další otázky přiznala klidně, že s&#160;Vavřenou mluvila.</p>
			<p class="MLP_text ParaOverride-1">To rozhněvalo paní aktuárovou tím více. Čekala, že bude zapírati, plačíc prositi; než vzdorná hlavička se nesklonila, jak paní teta očekávala.</p>
			<p class="MLP_text ParaOverride-1">Přivolán i&#160;pan aktuár na pomoc. Nastala bouřka v&#160;domě. Z&#160;toho ze všeho vyšlo, že Lence zapověděla teta chodit do parku a&#160;s&#160;Vavřenou vůbec mluviti, což i&#160;muž potvrdil, a&#160;nakonec hrozba paní Roubínkové, že kdyby Lenka při tom všem setrvala, že by se tím vzdala mateřské péče své tety a&#160;že by si mohla jíti za tím hladomřivým, na nic pyšným filosofem.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">V&#160;měsíci červenci přijel sám Hradecký biskup, aby přítomen byl zkouškám, jmenovitě z&#160;náboženství.</p>
			<p class="MLP_text ParaOverride-1">Zelenka zhubeněl jako louč od samého studování.</p>
			<p class="MLP_text ParaOverride-1">Navečer před vlastní zkouškou požádal Špína slečnu Elis, aby mu přichystala černou kávu, že bude celou noc studovati. Slečna Elis za takových okamžiků bděla se svými studenty. Večer, bylo okolo desáté hodiny, Frybort sklapl knihu. „Co umím, umím, za noc to nezhltnu.“</p>
			<p class="MLP_text ParaOverride-1">Ulehl a&#160;za chvíli spal blaženě a&#160;spokojen. Po jedenácté sklapl Vavřena knihu a&#160;zanedlouho i&#160;jemu zavřel spánek umdlelé oči. Tou dobou popíjel Špína černou kávu, aby zaplašil všechnu ospalost. Kniha náboženství ležela před ním, četl a&#160;kouřil. Hustý dým válel se u&#160;velkých kotoučích nízkým pokojíkem jako mlha na horách a&#160;jimi bylo viděti neumdlenou, bledou hlavu Zelenkovu, který shrben nad explikacemi za druhým stolkem při svitu olejové lampičky studoval, či „dřel“, jak Frybort říkával.</p>
			<p class="MLP_text ParaOverride-1">Slečna Elis seděla ve svém pokoji u&#160;okna, hledíc do tiché, vlažné noci. Myslila, že zejtra její studenti jí hanbu neudělají. O&#160;Zelenkovi a&#160;Vavřenovi byla jista, Frybort měl hlavu jako stříbrný zvonek a&#160;Špína poslední čas velmi pilně studoval. Ale starostlivá slečna nevěděla, že jen u&#160;knihy sedal a&#160;myšlenkami bůhvíkde bloudil. Bylo k&#160;půlnoci, když zlehýnka otevřela dveře vedlejšího pokojíku. Slyšela poklidný dech spících, viděla Zelenku jako noční sůvu bdělého, a&#160;tam v&#160;koutku sedí Špína nad knihou. Sklenice prázdna, káva vypita&#160;– a&#160;slyš, to chrapot! Probůh! Vypije kávu a&#160;– spí!</p>
			<p class="MLP_text ParaOverride-1">„Chudák je zmořený!“ pomyslila si Elis. „Zmohlo jej to ustavičné studování. Snad bych jej měla vzbudit? Ale je pozdě a&#160;on rozespalý, unavený.“</p>
			<p class="MLP_text ParaOverride-1">A&#160;zase šourala se tichounce zpět a&#160;uložila se.</p>
			<p class="MLP_text ParaOverride-1">Ráno druhého dne, když se filosofové ubírali ke zkoušce, přála jim mnoho štěstí připomínajíc, aby se pokropili svěcenou vodou a&#160;svatým křížem se poznamenali. Celé dopoledne byla jako na špendlíkách, přes tu chvíli vybíhala k&#160;oknu a&#160;vyhlížela. Domácích Márinka měla se tak jako Elis, k&#160;níž často do kuchyně „jen na odskok“ přiběhla. O&#160;jiném hovor nebyl než o&#160;studentech a&#160;zkoušce.</p>
			<p class="MLP_text ParaOverride-1">Prohřátým vzduchem chvěly se zvuky zvonu, poledne oznamujícího, minula půla, a&#160;teprve ozvaly se kroky a&#160;hlasy dole na síni. Elis, odhodivši lžíci, vyšla rychle na chodbu.</p>
			<p class="MLP_text ParaOverride-1">Zdola slyšela Márinčin veselý hlas a&#160;Frybortův smích. Ó, dobře to skončilo! A&#160;tu již pan Zelenka. Bledá, suchounká tvář je vyjasněna, rty se usmívají.</p>
			<p class="MLP_text ParaOverride-1">„Omnia eminenter,<span class="CharOverride-1"><span id="footnote-012-backlink"><a class="_idFootnoteLink _idGenColorInherit" href="../Text/filosofska_historie_014.xhtml#footnote-012">15</a></span></span> slečno!“</p>
			<p class="MLP_text ParaOverride-1">„Však jste si toho zasloužil. Vítám vás.“</p>
			<p class="MLP_text ParaOverride-1">Za ním stoupal Vavřena, klidnější, ale také veselý, a&#160;poslední Frybort.</p>
			<p class="MLP_text ParaOverride-1">„Slečno Elis,“ volal již na schodech, „máte-li dost ovsa a&#160;šlejšek na krmení? Nesu vám hus&#160;–“</p>
			<p class="MLP_text ParaOverride-1">„Pěkně děkuju, to by pantáta vás s&#160;takovým ptactvem nerad viděl.“</p>
			<p class="MLP_text ParaOverride-1">„Rád uvidí, rád. Samé eminence to nejsou, ale dobře to dopadlo.“</p>
			<p class="MLP_text ParaOverride-1">„Chvála pánubohu! Ale kde jest pan Špína?“ </p>
			<p class="MLP_text ParaOverride-1">Vavřena i&#160;Frybort umlkli. Zatím vstoupili do pokoje.</p>
			<p class="MLP_text ParaOverride-1">„Chudák, ve všem má neštěstí,“ pravil vážně Vavřena.</p>
			<p class="MLP_text ParaOverride-1">„A&#160;tak studoval! Co začne?“</p>
			<p class="MLP_text ParaOverride-1">Slečna Elis měla radost pokaženu. Počítala najisto, že Špína, předtím tak vytrvale studovavší, jak náleží obstojí.</p>
			<p class="MLP_text ParaOverride-1">Čekali naň, ale on nešel.</p>
			<p class="MLP_text ParaOverride-1">„Nechtěl nám kazit radost,“ mínil Vavřena, „a opravdu, netěší mne dnešní den tak, jako by mne těšil, kdyby i&#160;Špína s&#160;námi mohl se radovat.“</p>
			<p class="MLP_text ParaOverride-1">Ten zatím za tichého, parného odpoledne seděl v&#160;zámeckém parku dole v&#160;houštině pod starou jedlí. Opíraje tvář svou o&#160;dlaň, hleděl upřeně do země.</p>
			<p class="MLP_text ParaOverride-1">Ze své rány, která jej stihla, se již probíral. Uvažoval nyní, co mu zbývá, kterou cestou by se měl dáti. Dlouho tak seděl, až konečně volným krokem vyšel z&#160;parku. Městem kráčel rychleji, neohlížeje se; domnívalť se, že všichni se za ním obracejí, šeptají a&#160;úsměšně naň hledí. Doma zastal jen slečnu Elis. Přinesla mu jídlo, snášela mu, co měla, avšak o&#160;zkoušku nezavadila ani slovíčkem.</p>
			<p class="MLP_text ParaOverride-1">Špína pojedl něco málo. Pak obrátiv se ke slečně, pravil:</p>
			<p class="MLP_text ParaOverride-1">„Tak už víte&#160;–“</p>
			<p class="MLP_text ParaOverride-1">„Vím a&#160;divím se tomu. Byl jste tak pilný.“</p>
			<p class="MLP_text ParaOverride-1">„Hm, už se stalo.“</p>
			<p class="MLP_text ParaOverride-1">„Škoda roku!“</p>
			<p class="MLP_text ParaOverride-1">„Nebudu opakovat. Mne tu všecko pronásleduje.“</p>
			<p class="MLP_text ParaOverride-1">„A&#160;co začnete?“</p>
			<p class="MLP_text ParaOverride-1">„Půjdu do kláštera,“ pravil temně, ale pevně.</p>
			<p class="MLP_text ParaOverride-1">„Ale vždyť máte z&#160;náboženství nedobrou.“</p>
			<p class="MLP_text ParaOverride-1">„U&#160;milosrdných mne pro to přijmou.“</p>
			<p class="MLP_text ParaOverride-1">„Probůh, pane Špíno!“</p>
			<p class="MLP_text ParaOverride-1">Ale on se již rozhodl. Vyložil jí, že nemá žádné podpory, že každou skývu si musí trpce zasloužit. „Proč bych se soužil, nic nečekám, nedoufám, a&#160;kdybych tu zůstal, dopadlo by to zase tak, neboť tu nemám pokoje.“</p>
			<p class="MLP_text ParaOverride-1">Zamlčel se. Slečna Elis, stanuvši nedaleko něho, pravila soucitně: „Znám vaše neštěstí a&#160;vím&#160;–“</p>
			<p class="MLP_text ParaOverride-1">Filosof zvedl prudce hlavu.</p>
			<p class="MLP_text ParaOverride-1">„Vy víte? No, teď se mi teprve vysmějí!“</p>
			<p class="MLP_text ParaOverride-1">„Ale, pane Špíno, co si o&#160;mně myslíte?“</p>
			<p class="MLP_text ParaOverride-1">Než on již ani nehlesl. Byl zdánlivě klidný; za tou lhostejnou tváří tajila se však bouře citů. Za chvíli vstav, odešel do svého pokojíku. Slečna Elis, hledíc na tu postavu v&#160;chatrném šatě kupředu nahnutou, pocítila hlubokou soustrast.</p>
			<p class="MLP_text ParaOverride-1">Propadlý filosof stanul u&#160;okna svého pokojíku a&#160;hleděl zamyšlen do náměstí. Tam bylo nad obyčej živo. Studenti u&#160;valných tlupách se procházeli, a&#160;všichni byli veselí, živě rukama rozkládali. Viděl přijížděti vozy, na nich naložené studentské kufry, u&#160;vozů kráčeli otcové, měšťané, venkované v&#160;rozmanitých krojích. Všichni přijeli sobě pro své syny, z&#160;nichž se potěší; odvezou je domů, kdež zažijí šťastných a&#160;veselých prázdnin. Pro něho nikdo nepřijede; nemá domova, ani otce, ani pečlivé, dobrotivé matky, nikoho, kdo by jej přátelsky a&#160;radostně na vagace vítal.</p>
			<p class="MLP_text ParaOverride-1">Zrak jeho utkvěl na protější straně náměstí; tam před domem stál venkovský vůz, do něhož byl zapřažen silný hnědáček. Na voze černal se již kufr, na němž ležel uzel peřin ve strakatě pruhovaných cejchách. U&#160;hlavy koňovy stál malý studentík, gymnasista, který dnes zajisté radostí, očekáváním a&#160;tužbou oka nezamhouřil; hladil něžně i&#160;radostně nozdry milého koně, kterého tak dávno již neviděl a&#160;který jej co nevidět doveze k&#160;mamince.</p>
			<p class="MLP_text ParaOverride-1">Otec ještě u&#160;domácího pána rovná, synek nemůže se již dočkati.</p>
			<p class="MLP_text ParaOverride-1">Prostinký ten výjev otřásl Špínou. Rázem viděl před sebou starou, bílou kobylu strýce faráře, která jej mladého studentíka rok co rok k&#160;strýci a&#160;rodičům dovážela.</p>
			<p class="MLP_text ParaOverride-1">Vzpomněl, jak i&#160;on radostněji vítal a&#160;hladíval, vzpomněl, jak domů dojížděl, jak matka už mu naproti chodila, jak strýc farář jej za dobré vysvědčení hladil a&#160;odměňoval&#160;– Všecky ty prosté, ale pro něho tak vzácné a&#160;radostné výjevy blaženého mládí mihly se jeho duší jako krásný sen; opřev hlavu o&#160;zeď, dal se do pláče.&#160;–</p>
			<p class="MLP_text ParaOverride-1">Toho dne bylo v&#160;Litomyšli mnoho radostí, ale také dost smutku. Nejedna panenka smutně se zamyslila, že její filosof až za měsíce opět přijde, ba mnohý, opouštěje filosofii, více se nevrátí a&#160;na vysokých školách ve hlučné Praze snad zapomene.</p>
			<p class="MLP_text ParaOverride-1">Lence se také kalily oči, ale snažila se vyloudit na rty úsměv.</p>
			<p class="MLP_text ParaOverride-1">Neměla s&#160;Vavřenou mluviti, přísným trestem jí hrozili. Ale co jí hrozba, co trest?</p>
			<p class="MLP_text ParaOverride-1">Přišla tajně za soumraku na zapovězené místo do parku. Mnoho se odvážila. Samotná, tou pozdní dobou&#160;– ale měl by Vavřena odejít, aniž by s&#160;ním promluvila?</p>
			<p class="MLP_text ParaOverride-1">Růžová zář korunami probleskující pohasla, v&#160;háji se tmělo. Lenka měla se k&#160;odchodu. Šli několik kroků, stanuli opět, až neúprosný čas přikázal. Lenka podala Vavřenovi ruku; on stisknuv ji přižehl rozechvěnou dívku k&#160;svému srdci a&#160;políbil svěží její rty. Zmlkla v&#160;jeho náručí; viděl v&#160;zášeří ubledlou její tvář, přivřená, dlouhou řasou lemovaná víčka. Náhle se mu vytrhla a&#160;kvapila odtud. Bělavý šat mihl se ještě křovinami, branka vedoucí k&#160;panskému domu zaskřípala.</p>
			<p class="MLP_text ParaOverride-1">Lenka zmizela. Vavřenovi znělo dosud tiché, vroucí: „Nezapomeň!“ a&#160;na rtech cítil žhoucí políbení milované dívky. Stál na témže místě a&#160;hleděl v&#160;tu stranu, kterou zmizela. Setmělo se.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">V&#160;hospodě u&#160;Prenců bylo již rozsvíceno a&#160;pod visutou lampou veselo. Páni filosofové, kteří teprve zejtra odjedou, sešli se tu, aby naposled v&#160;kolegiálním, přátelském kroužku se pobavili. Veselosti nebyl nedostatek&#160;– toť, aby student před prázdninami se rmoutil. Chvílemi kolovala píseň, pak ji přerval smích, hluk a&#160;žerty. Ale smích neměl konce, když Frybort svým vtipným způsobem jal se vypravovati nehodu, která stihla paní Rollerovou. Dnes už to vešlo sice ve všeobecnou známost, ale když Frybort vypravoval, smáli se nanovo.</p>
			<p class="MLP_text ParaOverride-1">Při slavné dnešní mši dodrala se až na kůr a&#160;tam u&#160;samého zábradlí se usadila, majíc svůj váček na pletivo před sebou. Jak pilně pozorovala a&#160;svým pichlavým zrakem někam stranou hleděla, spatřil někdo blíže stojící, že váček je otevřený a&#160;navrchu v&#160;něm že divná věc. Když potom Rollerka opět se obrátila, div nevykřikla. Vzchopivši se rychle, vztáhla pravici po váčku, který sklouzl divnou náhodou přes zábradlí; ale nezadržela ho. Kloníc se za ním, pozorovala, že lidé se k&#160;ní vzhůru obracejí, že tu udiveně, tam smějíce se karty lapají, které z&#160;váčku vypadly a&#160;jako velké chomáčky sněhové třepetavě, zvolna na udivený dav se sypaly.</p>
			<p class="MLP_text ParaOverride-1">Bylo smíchu a&#160;vtipů v&#160;celé Litomyšli pro nešťastný pád karet paní pulmistrové.</p>
			<p class="MLP_text ParaOverride-1">Největší však radost z&#160;toho měli filosofové u&#160;Prenců shromáždění. Bylo již pozdě, ale smích, hluk a&#160;zpěv tam neustával.</p>
			<p class="MLP_text ParaOverride-1">Celé město dřímalo v&#160;objetí vlažné červencové noci. Lidé, kteří seděli na lavičkách před domy, zmizeli k&#160;půlnoci. Ještě zněl kdes otevřeným oknem drnkot kytary; i&#160;ten umlkl. Ticho.</p>
			<p class="MLP_text ParaOverride-1">V&#160;arkýři starožitného domu seděla u&#160;otevřeného okna domácích Márinka. Nemohla usnouti. Viděla na náměstí i&#160;do uličky tam vybíhající, na protější radní věž, za níž klenulo se tmavomodré, hvězdami poseté nebe. Slečna Elis jí pověděla, že Frybort zvečera odešel. Vrátil se?</p>
			<p class="MLP_text ParaOverride-1">A&#160;jak ujdou ty prázdniny? Smutný, dlouhý čas!</p>
			<p class="MLP_text ParaOverride-1">Pojednou rozlehl se v&#160;šeré uličce proud ztlumených zvuků, lahodných mužských hlasů. Márinka sebou trhla, pak uskočila, napjatě naslouchajíc. Již rozeznává jeden&#160;– toť Frybortův zvučný hlas. Zastaveníčko! Jí! Jak krásný zpěv, jak tišinou noční mile zaznívá! Přistoupila opatrně k&#160;oknu. Zahlédla dole zpěváky, kolegy Frybortovy, kteréhož i&#160;v&#160;šeru poznala. Slyšela, že naproti se okna otvírají, že lidé k&#160;nim přistupují; uskočila nanovo. Jí na počest!</p>
			<p class="MLP_text ParaOverride-1">Zpěv dozvučel. Kroky rozcházejících se zpěváků ozývaly se po dlažbě, až zanikly; pak zarachotil klíč v&#160;domovních dveřích, slyšela po schodech kroky, jež ztichly u&#160;dveří jejího pokojíku. Zachvěla se, váhala, pak přistoupila blíže.</p>
			<p class="MLP_text ParaOverride-1">„Márinko, dobrou noc! Dobrou noc!“ ozval se venku tichý, srdečný hlas.</p>
			<p class="MLP_text ParaOverride-1">Ó, jak ráda by mu poděkovala a&#160;pověděla, jakou radost jí způsobil!</p>
			<p class="MLP_text ParaOverride-1">Ale nemohla, nesměla a&#160;jen potichu opakovala:</p>
			<p class="MLP_text ParaOverride-1">„Dobrou noc!“</p>
			<p class="MLP_text ParaOverride-1">Dveře vrzly, Frybort zašel. Všude zase klid, jen v&#160;srdci Márinčině ne. Dobrou noc!</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Stěhování studentů bylo všeobecné. Na všech cestách z&#160;Litomyšle vedoucích bylo viděti četné vozy obtížené nářadím studentským, mířící do rozmanitých končin Čech i&#160;Moravy. Zelenka odjel dopoledne, brzo po něm Vavřena a&#160;odpoledne loučil se Frybort. Otec jeho, poctivý, zachovalý Hanák, děkoval srdečně slečně Elis, že tak syna jeho opatrovala, a&#160;vyřizoval pozdravení od panímámy, která jí leccos na znamení své uznalosti poslala do hospodářství. Veselý filosof loučil se vesele se všemi v&#160;domě, ale když Márince, té chvíle vážné a&#160;zamlklé, ruku naposledy stiskl, opustila jej veselost.</p>
			<p class="MLP_text ParaOverride-1">„Maličko a&#160;uvidíme se zase! Sbohem!“ zvolal srdečně.</p>
			<p class="MLP_text ParaOverride-1">Všechno ponenáhlu odjelo a&#160;v&#160;Litomyšli bylo, jako by vymetl. Stala se na krátký čas chudší o&#160;několik set lidí, a&#160;to mladých a&#160;bujných. I&#160;v&#160;domech bylo ticho, smutno.</p>
			<p class="MLP_text ParaOverride-1">„Je tu jako po pohřbu,“ pravila slečna Elis paní domácí.</p>
			<p class="MLP_text ParaOverride-1">„Ba bylo by tu smutno bez nich, viď, Márinko?“</p>
			<p class="MLP_text ParaOverride-1">Dcerka se zarděla.</p>
			<p class="MLP_text ParaOverride-1">„Je mi, jako by mně synové odešli. Věřte mně, paní domácí, sedmačtyřicet filosofů jsem měla v&#160;bytu, ale tyto mám nejradši,“ a&#160;myslila vlastně nejvíce na Vavřenu a&#160;Fryborta.</p>
			<p class="MLP_text ParaOverride-1">„A&#160;co pan Špína?“ ptala se paní domácí.</p>
			<p class="MLP_text ParaOverride-1">„Půjde zejtra, chudák, do kláštera.“</p>
			<p class="MLP_text ParaOverride-1">Ten celé odpoledne někde se toulal. Pozdě odpoledne bylo jej v&#160;zámeckém parku vidět, jak sedí pod stromy zamyšlen. Odtud zašel domů, požádal slečnu Elis, aby mu nedala zaspati, že časně zrána odejde.</p>
			<p class="MLP_text ParaOverride-1">„A&#160;nerozloučíte se s&#160;nikým?“</p>
			<p class="MLP_text ParaOverride-1">„S&#160;kým?“</p>
			<p class="MLP_text ParaOverride-1">„S&#160;paní domácí?“</p>
			<p class="MLP_text ParaOverride-1">„Tu zastanu v&#160;krámě. Do bytu nepůjdu.“</p>
			<p class="MLP_text ParaOverride-1">Elis porozuměla.</p>
			<p class="MLP_text ParaOverride-1">„Tak Márinku ani neuvidíte,“ dodala jemně.</p>
			<p class="MLP_text ParaOverride-1">„Ne&#160;– nechci,“ vyrazil stísněným hlasem. „Ale řekněte jí&#160;– prosím,“ líce Špínovo zbarvilo se do temna, „řekněte jí, že jí přeju mnoho štěstí, aby byla vždycky šťastna.“ Umlkl a&#160;víc o&#160;ní nepromluvil.</p>
			<p class="MLP_text ParaOverride-1">Spal té noci málo. Poslední chvíle strastného, klopotného, ale přece volného života. Co jej čeká? Radost a&#160;štěstí nikde, o&#160;tom byl přesvědčen.</p>
			<p class="MLP_text ParaOverride-1">Ráno mu do jeho skrovného uzlíku slečna Elis přidala ještě zásoby potravní.</p>
			<p class="MLP_text ParaOverride-1">Nepomyslil si, že se bude tak těžce rozcházeti. V&#160;ten okamžik uvědomil si, jak starostlivá, hodná, dobrá ta jeho stravovatelka byla, takové duše že už nenajde. Hlas se mu třásl, když jí za všecko děkoval.</p>
			<p class="MLP_text ParaOverride-1">Elis uronila nejednu slzu a&#160;žádala, aby na ni také někdy psaníčkem vzpomněl. Když vyšel na síň, stanul jako ohromený. Bylo záhy zrána a&#160;Márinka již ustrojená, čerstvá jako růže stála na síni u&#160;schodů, jako by naň čekala. Přistoupil k&#160;ní, ale nemohl promluviti. Hrdlo se mu stáhlo, jen oči mluvily. Pak slyšel její lahodný hlas, který mu tolikrát srdce rozechvěl.</p>
			<p class="MLP_text ParaOverride-1">„Ani byste mi sbohem nedal, pane Špíno. Mějte se dobře a&#160;vzpomeňte také na nás!“</p>
			<p class="MLP_text ParaOverride-1">Bylo mu, jako by se v&#160;šeré síni vyjasnilo. Na rtech zjevil se mu úsměv. Promluvil něco spleteně, z&#160;čehož jen jasné bylo: „Buďte šťastna! Sbohem!“</p>
			<p class="MLP_text ParaOverride-1">To překvapující setkání, poslední radost i&#160;žal, způsobila mu také slečna Elis.</p>
			<p class="MLP_text ParaOverride-1">Probral se teprve, když byl za Litomyšlí. Uzlík v&#160;levé, hůl v&#160;pravici, kráčel silnicí k&#160;Vysokému Mýtu. Tam kde dostoupila návrší, stanul u&#160;starého topolu vedle cesty. Filosof hleděl naposled na krajinu a&#160;město, kdež byl své mládí strávil. Bylo jasné, srpnové jitro, ó jak tu pěkně, milo! Údolí Nedošínské, lučiny, háj&#160;– všecko tak svěží, čerstvé, z&#160;tmavé zeleni vystupující domy města jako v&#160;zahradě. Tam krásný zámek v&#160;parku, nedaleko ta nešťastná kolej, dole radní věž a&#160;naproti starožitný dům s&#160;arkýřem, a&#160;tam&#160;–</p>
			<p class="MLP_text ParaOverride-1">Na vše to zíral naposledy, navždy s&#160;milými místy se loučil, a&#160;zároveň své mladosti a&#160;svobodě sbohem dával&#160;–</p>
			<p class="MLP_text ParaOverride-1">Ó, léta studentská!</p>
			<p class="MLP_text ParaOverride-1">Doby radostí i&#160;starostí, doby úsilného studování, obavy a&#160;strachu ze zkoušek, doby vtipu, veselosti a&#160;zpěvu, doby kondic a&#160;úmorného vyučování, svěží mysli, bujarých sil, doby strádání i&#160;hladu a&#160;přece bohaté růžovými sny, plné nadějí a&#160;plánů, doby svobody, přátelství, prvních veršů a&#160;první lásky! Ó, kdož by rád s&#160;vámi se loučil, kdož by z&#160;celé duše na vás nevzpomínal v&#160;tísni a&#160;chladu přísného života, plného rozporů a&#160;zklamání!</p>
			<hr class="HorizontalRule-1"/>
			<div class="_idFootnotes">
				<div id="footnote-014" class="_idFootnote">
					<p class="MLP_pozn_pod_carou ParaOverride-3"><a class="_idFootnoteAnchor _idGenColorInherit" href="../Text/filosofska_historie_014.xhtml#footnote-014-backlink">13</a>  Trojky z&#160;chování. <span class="MLP_znak_kurziva_9b CharOverride-2">Pozn. red.</span></p>
				</div>
				<div id="footnote-013" class="_idFootnote">
					<p class="MLP_pozn_pod_carou ParaOverride-3"><a class="_idFootnoteAnchor _idGenColorInherit" href="../Text/filosofska_historie_014.xhtml#footnote-013-backlink">14</a>  … ale nešikovný. <span class="MLP_znak_kurziva_9b CharOverride-2">Pozn. red.</span></p>
				</div>
				<div id="footnote-012" class="_idFootnote">
					<p class="MLP_pozn_pod_carou ParaOverride-3"><a class="_idFootnoteAnchor _idGenColorInherit" href="../Text/filosofska_historie_014.xhtml#footnote-012-backlink">15</a>  Samé výborné. <span class="MLP_znak_kurziva_9b CharOverride-2">Pozn. red.</span></p>
				</div>
			</div>
		</div>
</body>
</html>