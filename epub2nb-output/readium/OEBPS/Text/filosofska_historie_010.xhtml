<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>filosofska_historie-5</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="filosofska_historie-5" xml:lang="cs-CZ">
		<div class="Z-kladn--textový-r-meček">
			<p id="_idParaDest-4" class="MLP_uroven2_kapitola ParaOverride-1">IV</p>
			<p class="MLP_text_bez1radku ParaOverride-1">Nedělní událost v&#160;koleji filosofské byla v&#160;městě něco neobyčejného, na dlouhé časy neslýchaného. Mnoho o&#160;tom všude mluvili a&#160;rozumovali, co se nyní těm odbojným studentům stane. Čekali, že hned na druhý den bude důkladné vyslýchání, ba mnozí se obávali, že někteří z&#160;pánů filosofů dostanou consilium abeundi<span class="CharOverride-1"><span id="footnote-007-backlink"><a class="_idFootnoteLink _idGenColorInherit" href="../Text/filosofska_historie_010.xhtml#footnote-007">7</a></span></span>.</p>
			<p class="MLP_text ParaOverride-1">Ale mimo nadání jako by věc usnula. Nepřišel sice profesor náboženství druhého dne do koleje, ale prozatím nic jiného se nestalo.</p>
			<p class="MLP_text ParaOverride-1">„A&#160;kdyby jim vše prominuli, mají přece po slavnosti!“</p>
			<p class="MLP_text ParaOverride-1">„Litomyšl jakživa již neuvidí majáles!“</p>
			<p class="MLP_text ParaOverride-1">„Baže; škoda!“</p>
			<p class="MLP_text ParaOverride-1">Více než kdo jiný polekala se slečna Elis. Trnula strachem, uslyševši o&#160;všem tom hluku, a&#160;káravě i&#160;starostlivě hleděla na své studenty, o&#160;něž jako matka se starala. Zároveň jí šlo o&#160;čest bytu. Zakládala si nemálo na tom, že bydlelo u&#160;ní již čtyřicet sedm posluchačů filosofie, kteří byli vždy mezi předními a&#160;nejlepší pověsti požívali. Mnozí z&#160;nich dosáhli už znamenitých úřadů, mnozí byli kněžími a&#160;vždy se k&#160;ní za příležitosti hlásili, ba také jí psávali. A&#160;teď by její studenti měli být potrestáni a&#160;to pro přímý odpor?!</p>
			<p class="MLP_text ParaOverride-1">V&#160;pondělí ráno, když všichni odešli a&#160;jen Vavřena zůstal, pravila mu všecka sklíčená:</p>
			<p class="MLP_text ParaOverride-1">„Pane Vavřeno, po celou noc jsem nespala. Je to pravda, co mi Řezníčková povídala?“</p>
			<p class="MLP_text ParaOverride-1">„Copak?“</p>
			<p class="MLP_text ParaOverride-1">„Že vy, pane Vavřeno, a&#160;pan Frybort jste to všechno nastrojili?“</p>
			<p class="MLP_text ParaOverride-1">„Ale, slečno Elis, jen se nelekejte! Pouhé klepy.“</p>
			<p class="MLP_text ParaOverride-1">„Vždyť jsem si myslila, že to ze závisti na můj byt; hned jsem povídala: Kdyby všichni, tak ne pan Vavřena. Ono to sice s&#160;panem Frybortem je vždycky do aleluja, ale tohle&#160;–“</p>
			<p class="MLP_text ParaOverride-1">„Mnoho se povídá, ale málo pravdy.“</p>
			<p class="MLP_text ParaOverride-1">„Sedmačtyřicet filosofů&#160;–“ a&#160;již chtěla vykládati, jaké studenty v&#160;bytu měla; než Vavřena vzal klobouk a&#160;odešel.</p>
			<p class="MLP_hvezdicky ParaOverride-1">*&#160;*&#160;*</p>
			<p class="MLP_text_bez1radku ParaOverride-1">V&#160;bytu slečny Elis bylo ticho, ač se tam vlastně mnoho dálo, ale potajmu. Zelenka žil jako obyčejně a&#160;nic ho nevyrušovalo. V&#160;koleji stál za té bouřky vzadu, nedělal hřmot a&#160;měl čisté svědomí; jenom jej mrzelo, že by mohl také být vyslýchán. Vyučoval jako jindy, doma pak studoval a&#160;pojídal vyměřené díly chleba a&#160;ovocnou kaši.</p>
			<p class="MLP_text ParaOverride-1">Špínovo nebe bylo dosud zamračeno a&#160;kol hlavy kroužily se mu skoro neustále husté kotouče dýmu, který z&#160;dlouhé dýmky sál. Nyní měl novou práci. Vytáhnuv ze šatníku dlouhý černý frak, dědictví po nebožtíku strýci faráři, jenž oděv ten za svých studentských let nosíval, dlouhé chvíle zamyšleně jej prohlížel a&#160;skoro denně jej na chodbě rákoskou klepal a&#160;kartáčoval.</p>
			<p class="MLP_text ParaOverride-1">Ano, teď kromě filosofie zanášel se také počestným řemeslem krejčovským.</p>
			<p class="MLP_text ParaOverride-1">„Špatný student, který každou neděli nevyšije za groš nití!“ říkával mu nebožtík strýc farář, když Špína u&#160;něho o&#160;prázdninách býval. Teď plnil horlivě slova zesnulého, zkoušeje se v&#160;šití a&#160;opravách na fraku, ale nebyl s&#160;to, aby mu přes všechnu snahu i&#160;práci dodal bývalého lesku. Proč se tak namáhal, proč dbal tak o&#160;zevnějšek mladý filosof, o&#160;němž dosud bylo možná se domnívati, že spíše ke škole kynické se kloní? Tajemství to choval hluboko v&#160;srdci, ale slečna Elis hádala.&#160;– </p>
			<p class="MLP_text ParaOverride-1">Minuly dva dny. Několik posluchačů, mezi nimi Vavřena a&#160;Frybort, bylo voláno k&#160;rektorovi, kdež se měli o&#160;minulé bouřce zodpovídati. Pravilť rektor, že dříve profesor náboženství nevstoupí, dokud mu nebude dáno řádné a&#160;náležité dostiučinění.</p>
			<p class="MLP_text ParaOverride-1">Ale než všecko skoncováno a&#160;ujednáno, nastal poslední den měsíce dubna.</p>
			<p class="MLP_text ParaOverride-1">Pozdě odpoledne odcházel Vavřena z&#160;hodiny. Ještě ze dveří druhého pokoje volala za ním paní Roubínková:</p>
			<p class="MLP_text ParaOverride-1">„Pane Vavřena!“</p>
			<p class="MLP_text ParaOverride-1">Vrátil se.</p>
			<p class="MLP_text ParaOverride-1">„Byla bych málem zapomněla. Prosím jich, bude-li muž přítomný, mluvěj raději německy, anebo aspoň jako obyčejně, ne hochböhmisch. Ta nová slova nerad slyší. Er kann es nicht ausstehen. Myslí, že to všechno naschvál&#160;– ty novoty.“</p>
			<p class="MLP_text ParaOverride-1">Vavřena zčervenal od krku až po čelo, a&#160;usmáv se jen, učinil hlubokou poklonu a&#160;odešel, nepromluviv ani slova. Nemohl, a&#160;kdyby tak učinil, bylo by to něco kousavého.</p>
			<p class="MLP_text ParaOverride-1">Ale všecken hněv přešel jej už na chodbě, kdež potkal Lenku.</p>
			<p class="MLP_text ParaOverride-1">V&#160;očích se jí zjasnilo i&#160;v&#160;líci, když zahlédla Vavřenu. </p>
			<p class="MLP_text ParaOverride-1">„Panno Lenko, musím vám něco svěřit,“ pravil kvapně a&#160;ohlédnuv se opatrně kolem, sklonil se k&#160;dívce, a&#160;pošeptal jí něco do ouška. Když hlavu vzpřímila, byl ten tam a&#160;jen ohlas jeho rychlých kroků na schodech a&#160;chodbou se ozýval.</p>
			<p class="MLP_text ParaOverride-1">Stála okamžik tiše, hledíc za ním, jako by vysvětlení očekávala. Kroky však dozněly. Vytrhnuvši se, vklouzla rychle do pokoje, jako když svižná laňka vesele vskočí a&#160;v&#160;tmavém zelení zmizí.</p>
			<p class="MLP_text ParaOverride-1">A&#160;bylo jí opravdu jako do skoku a&#160;zajásání.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Dokud Špína měl strýce faráře na živu, bylo dobře. Podporovatel však zemřel a&#160;studentovi, jenž ani rodičů, ani přátel, ani jmění neměl, nezbylo, než aby se živil vyučováním po domech. Právě se vrátil pozdě odpoledne „z hodiny“ a&#160;již chápal se dýmky, aby při knize si zabafčil, tu najednou se u&#160;dveří jen přivřených zastavil, jako by jej někdo tam přimrazil. Dech se mu na okamžik zatajil a&#160;kolena zachvěla. Nebyl by ani za dukát v&#160;tu chvíli slovíčka ze sebe vypravil.</p>
			<p class="MLP_text ParaOverride-1">Oči jeho upřeně hleděly skulinou do pokoje slečny Elis, kdež se jasný, zvonivý hlásek znenadání ozval a&#160;filosofa tak polekal.</p>
			<p class="MLP_text ParaOverride-1">Uviděl tam pannu Márinku, dceru paní domácí, svěží jako orosený květ, boubelatého, veselého líce. Byla „jen tak“ po domácku ustrojena; bílá zástěrka, krátká sukně a&#160;nízké střevíčky slušely jí výborně.</p>
			<p class="MLP_text ParaOverride-1">„Přišla jsem jen tak na odskok. Páni filosofové nejsou doma?“</p>
			<p class="MLP_text ParaOverride-1">„Jsou v&#160;hodinách,“ odtušila slečna Elis, nevědouc, že se Špína vrátil.</p>
			<p class="MLP_text ParaOverride-1">„Nedalo mi; myslila jsem, že vy to, panno Elis, nejlépe asi víte.“</p>
			<p class="MLP_text ParaOverride-1">„Co je, panno Márinko?“</p>
			<p class="MLP_text ParaOverride-1">„Povídá se, že bude majáles, ó, to by bylo radostí!“</p>
			<p class="MLP_text ParaOverride-1">Pozorující filosof viděl, jak jaré děvče jako rozradostněné děcko rukama zatleskalo, jak mu oči jen hrály.</p>
			<p class="MLP_text ParaOverride-1">Jak byla hezká, roztomilá!</p>
			<p class="MLP_text ParaOverride-1">Teď mohl jen vystoupit a&#160;příležitost, po které toužil, sama se mu naskytla. Mohl jí povědět a&#160;tak se jí zavděčit, ale bylo mu nyní zrovna tak jako jindy. Nemožná, aby se přemohl. Rád, z&#160;té duše by s&#160;ní promluvil, ale jak začít? Byla veselá, šprýmovná, a&#160;proto se obával, že by mu nějak vtipně odsekla. Kolikráte se už zastavil, kolikrát už téměř ústa otvíral, aby s&#160;ní hovor zavedl, ale vždy se zarazil. Teď by mohl krásně začíti. Ptala se, vystoupí, odpoví&#160;– srdce mu tlouklo. Bože, má se jí postaviti tváří v&#160;tvář, má popatřiti v&#160;ty šelmovské oči? Jednou to musí být&#160;– ještě chvilinku, co slečna Elis odpoví.</p>
			<p class="MLP_text ParaOverride-1">„Ó, milá panno Márinko, ti páni filosofové vyvedli takovou rebelii, že už nic nebude.“</p>
			<p class="MLP_text ParaOverride-1">Špína vydechl, a&#160;již chytal kliku, aby vystoupil, ale vtom otevřely se dveře druhého pokoje a&#160;rychle vešel Frybort, ten smělý, drzý Frybort. Bylo po všem!</p>
			<p class="MLP_text ParaOverride-1">Špínovi sklesla ruka. Vedle toho hubaře se postaviti nemůže, na to neměl odvahy; věděl, že by neobstál. Hořkost závisti a&#160;žárlivosti rozlila se mu v&#160;srdci. Stál dosud sehnutý u&#160;dveří a&#160;musil na to patřit, jak domácích Márinka se zalekla a&#160;zarděla, jsouc tu překvapena.</p>
			<p class="MLP_text ParaOverride-1">„Dobře, že jdete, pane Fryborte,“ a&#160;slečna Elis stručně pověděla, jaká je žádost panny Márinky.</p>
			<p class="MLP_text ParaOverride-1">„Nemají být ty slavné majáles, ale poněvadž si je přejete, udělám je a&#160;budou tak hlučné a&#160;veselé jako v&#160;minulých letech.“</p>
			<p class="MLP_text ParaOverride-1">„Uvidíme, jste-li tak všemocný!“</p>
			<p class="MLP_text ParaOverride-1">„Vsaďme se; oč?“</p>
			<p class="MLP_text ParaOverride-1">„Prohrajete-li, dám vám kytici kopřiv.“</p>
			<p class="MLP_text ParaOverride-1">„A&#160;vyhraju-li, kytičku fialek, takovou jako&#160;–“ a&#160;významně se zamlčel.</p>
			<p class="MLP_text ParaOverride-1">„Dobře, tedy kytičku,“ vpadla mu rychle Márinka do řeči a&#160;pohlédla plaše na slečnu Elis.</p>
			<p class="MLP_text ParaOverride-1">Špína byl jako na trní. Všeho využitkuje ten Hanák, nač na vše nepřipadne! Žárlivému filosofu bylo milo, že Márinka, náhle zlehounka pozdravivši, z&#160;pokoje vyběhla. Ozvalť se venku hlas paní domácí, jenž dceru domů volal.</p>
			<p class="MLP_text ParaOverride-1">Když brzy poté Frybort do svého pokojíku vstupoval, narazil ve dveřích na Špínu, někam se ženoucího.</p>
			<p class="MLP_text ParaOverride-1">„Kam tak kvapně?“</p>
			<p class="MLP_text ParaOverride-1">Ale jen nesrozumitelné zahučení bylo mu odpovědí.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Nastal večer noci před sv. Filipem a&#160;Jakubem.</p>
			<p class="MLP_text ParaOverride-1">Večer příjemný, však bez světel nebeských. Zato na výšinách poličských, u&#160;lesů strakovských a&#160;kolkolem po celé krajině, halící se v&#160;šeré, tajemné roucho, vzplanulo množství zářících ohňů. Mládež i&#160;dospělí vycházeli z&#160;města užít příjemného večera a&#160;podívat se na to, jak „pálí čarodějnice“. Největší dav shromáždil se na výšině u&#160;sochy sv. Prokopa, nad nímž mladistvé listí staré košaté lípy tichounce ševelilo.</p>
			<p class="MLP_text ParaOverride-1">Opodál hořel veliký oheň, kolem něhož bujní chasníci běhali, pokřikovali, planoucí košťata do výše metali. Co chvíli ozval se jásot, jenž provázel nejvýše letící a&#160;déšť jisker sršící z&#160;těch prostých pochodní.</p>
			<p class="MLP_text ParaOverride-1">Stranou stál Vavřena, odvrácen od ohně. Nepřipojil se ke svým kolegům, jichž se tu celý mrak sešel. Hledal samotu.</p>
			<p class="MLP_text ParaOverride-1">Patřil zamyšleně k&#160;Nedošínskému háji, jenž v&#160;šeru večerním se rozlehle a&#160;tajemně černal. Na výšině z&#160;tmavého stromoví jeho vystupoval bílý, panský dvorec, jako tichý, opuštěný hrádek, a&#160;v&#160;dolině, kam dlouhé stíny šerého háje nezacláněly, blyštěla se hladina širého Košíře.</p>
			<p class="MLP_text ParaOverride-1">Za hájem, stranou, všude na výšinách plály ohně a&#160;kmitala se světla.</p>
			<p class="MLP_text ParaOverride-1">Večer, ohně, světlo i&#160;křiky, vše upomínalo Vavřenu na domov. Bezděky zabloudil v&#160;mysli v&#160;chlapecká léta, kdy boudy na výšině strojil, je zapaloval, přes oheň skákal. Roj vzpomínek jako sršící jiskry v&#160;mysli se mu zableskl.</p>
			<p class="MLP_text ParaOverride-1">„Nevím, co na tom mají!“ ozvalo se opodál.</p>
			<p class="MLP_text ParaOverride-1">„Ach, das gemeine Volk!“<span class="CharOverride-1"><span id="footnote-006-backlink"><a class="_idFootnoteLink _idGenColorInherit" href="../Text/filosofska_historie_010.xhtml#footnote-006">8</a></span></span></p>
			<p class="MLP_text ParaOverride-1">Poznal po hlase paní Roubínkovou a&#160;dle dodatku slečnu Lottynku. Neobrátiv&#160;se ani, aby ho nepoznaly, odešel a&#160;nerozmýšleje se dal se po mezi do polí. Dámy přešly, hluk a&#160;křiky mdlely, až jen ztemna se ozývaly.</p>
			<p class="MLP_text ParaOverride-1">Vavřena oddal se myšlenkám. Chladivý, lichotný větřík vál mladým osením. Zrosená tráva byla jako samet.</p>
			<p class="MLP_text ParaOverride-1">Ale teď už pod tichým, večerním nebem nevzpomínal na domov. Napadlo mu, kdyby tak Lenka byla přišla k&#160;ohni.</p>
			<p class="MLP_text ParaOverride-1">A&#160;začal básnit. Vmyslil se, jako by ta něžná dívka po boku mu kráčela, mluvil k&#160;ní, svěřoval se jí se svými myšlenkami. Ona pak mu odpovídala, určitě, ano tak by jistě mluvila.</p>
			<p class="MLP_text ParaOverride-1">Tu do někoho vrazil, jenž proti němu také s&#160;hlavou sklopenou kráčel.</p>
			<p class="MLP_text ParaOverride-1">„Ah, Špíno! Tys to? Co tak&#160;–“</p>
			<p class="MLP_text ParaOverride-1">Kolega však chytil ho prudce za ruku a&#160;chvilku hleděl Vavřenovi do tváře. Byl pohnut, rozčilen.</p>
			<p class="MLP_text ParaOverride-1">„Kamaráde!“ vyrazil ze sebe. „Kamaráde, já se ti musím&#160;– Ale ne&#160;– ne!“</p>
			<p class="MLP_text ParaOverride-1">A&#160;nežli se Vavřena nadál, byl Špína ten tam. Ohlédnuv se spatřil, jak po mezi velikými kroky ubíhá k&#160;městu.</p>
			<hr class="HorizontalRule-1"/>
			<div class="_idFootnotes">
				<div id="footnote-007" class="_idFootnote">
					<p class="MLP_pozn_pod_carou ParaOverride-3"><a class="_idFootnoteAnchor _idGenColorInherit" href="../Text/filosofska_historie_010.xhtml#footnote-007-backlink">7</a>  Vyloučení ze studia. <span class="MLP_znak_kurziva_9b CharOverride-2">Pozn. red.</span></p>
				</div>
				<div id="footnote-006" class="_idFootnote">
					<p class="MLP_pozn_pod_carou ParaOverride-3"><a class="_idFootnoteAnchor _idGenColorInherit" href="../Text/filosofska_historie_010.xhtml#footnote-006-backlink">8</a>  Ach, ten sprostý lid! <span class="MLP_znak_kurziva_9b CharOverride-2">Pozn. red.</span></p>
				</div>
			</div>
		</div>
</body>
</html>