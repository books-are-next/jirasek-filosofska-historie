<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>filosofska_historie-6</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="filosofska_historie-6" xml:lang="cs-CZ">
		<div class="Z-kladn--textový-r-meček">
			<p id="_idParaDest-5" class="MLP_uroven2_kapitola ParaOverride-1">V</p>
			<p class="MLP_text_bez1radku ParaOverride-1">Zástup lidí se rozešel, všechen hluk potuchl a&#160;oheň doplanul. Kolem noční šero, jímž u&#160;lesů na obzorných výšinách ještě tu a&#160;tam ohně jako krvavé hvězdy zářily. A&#160;jak tichá, vlažná noc svou drahou se ubírala, všecka zahalena tmavým, vzdušným pláštěm, zhasínal oheň po ohni, až po veškeré krajině nebylo ani jiskřičky. Halekání, zpěv a&#160;jásot bujných junáků umlkly a&#160;zavládlo tajemné ticho první májové noci.</p>
			<p class="MLP_text ParaOverride-1">Luzná, velebná chvíle velikého mysteria&#160;–</p>
			<p class="MLP_text ParaOverride-1">Nepronikneš, nedopátráš se, ale tušíš, a&#160;jak všecko živne, se probouzí, pučí a&#160;oplozuje, jihne ti u&#160;srdce a&#160;v&#160;mysli se rodí snů jako květů, i&#160;rozumíš tomu čistému životu vypučelé rostliny, rozumíš tlumenému hovoru šplounavého potoka na dole ve stínu omlazených olší; pak víš, proč zachvívá se mladistvá bučina ve svahu nad ním a&#160;proč trnka bělostným květem obalena.</p>
			<p class="MLP_text ParaOverride-1">Jdou lichotné sny tmavým hájem, nad nímž září jasné souhvězdí, jdou ke stromům po zahradách a&#160;dál do tichých komůrek a&#160;komnatek, a&#160;všude samý květ a&#160;omlazení, jako když rosa na vše rostoucí tiše padá.</p>
			<p class="MLP_text ParaOverride-1">Tak míjí noc, až za tmavým lesem zaskví se světlý pruh, posel mladého, májového dne. Z&#160;dolin a&#160;z&#160;hebounkých lučin mizejí chorovody luzných vil a&#160;divoženek a&#160;prchají v&#160;tmavé hlubiny lesní.</p>
			<p class="MLP_text ParaOverride-1">Na jasném, vybraném nebi zašlehl zářící, chvějný pruh zlatého světla; prchly sny, nastal den, život.</p>
			<p class="MLP_text ParaOverride-1">Na růžové peruti letěly sny z&#160;komnaty Lenčiny.</p>
			<p class="MLP_text ParaOverride-1">Dívčina probudivši se hleděla před se, dosud v&#160;moci líbezného snu. Ale vtom utkvěly její oči na stromech před oknem v&#160;zahrádce, a&#160;již vyskočila, jako když křepelka za časného jitra vyletí. Každá koruna, každá haluzka jeden bělostný květ! Otevřela chvatně okno, hleděla radostně na ten div. Slunce dosud nevyšlo, ale byl již jasný den. Čerstvý proud vzduchu zavanul, a&#160;slyš! Dole, kdes na náměstí hudba, slavící první zářící den krásného měsíce trnopuku. Ale dobře, že to staročeské slovo zašlo. Nebyl to trnopuk, byl to květen opravdivý, v&#160;němž všecko kvetlo. Růžový, vonný máj!</p>
			<p class="MLP_text ParaOverride-1">A&#160;jak ztlumené zvuky hudby až sem do komnatky zaletěly, zachvěla se Lenka tichou blažeností. Připomněly jí, že to není sen, že to pravda, skutečnost, uvedly jí na paměť slova, která jí byl včera Vavřena na chodbě pošeptal.</p>
			<p class="MLP_text ParaOverride-1">Hudba mohutněla, blížila se, zahřměla u&#160;zámku. Slunce zatím vzešlo a&#160;zlaté jeho světlo rozlilo se pokojem.</p>
			<p class="MLP_text ParaOverride-1">Tou dobou pan aktuár Roubínek, maje bílou noční čepici na hlavě, oblékal „Obršta“, strakatý, květovaný župan, zděděný po nebožtíkovi strýci plukovníkovi.</p>
			<p class="MLP_text ParaOverride-1">Právě přistoupil k&#160;oknu, když kapela, oděná v&#160;uniformu městských ostrostřelců, před starým panským domem stanula, aby zahrála své zastaveníčko.</p>
			<p class="MLP_text ParaOverride-1">Za otcem zjevila se slečna Lotty v&#160;bělostných nedbalkách, co zatím Lenka, úplně již přistrojená, čilá, veselá jako vlaštovička obstarávala domácnost.</p>
			<p class="MLP_text ParaOverride-1">Málokdo zaspal to krásné májové jitro. Kdo nevstal a&#160;nevyšel ven, aby ho užil, přistoupil aspoň k&#160;oknu podívat se na jasně zářící nebe, na hudebníky ostrostřelecké, městem procházející, jichž hudba hlučně zněla a&#160;hřměla, pak ochabla, až na jiném konci znova zplna zazvučela.</p>
			<p class="MLP_text ParaOverride-1">Jen Špína spal jako zabitý. Slečna Elis nemálo se divila, že se vrátil domů tak pozdě na noc. Vavřena odešel záhy zrána, brzo po něm Zelenka, nesa knihu pod paždím.</p>
			<p class="MLP_text ParaOverride-1">Když nastávala doba snídaně, otevřela slečna Elis zlehounka dveře studentského pokoje, chtějíc se přesvědčiti, spí-li dosud pan Frybort. Ale ten přecházel pokojem ustrojen, drže nějakou knížku, ze které pilně studoval.</p>
			<p class="MLP_text ParaOverride-1">Div divoucí! Copak jej přimělo, že tak záhy vstal a&#160;studuje!</p>
			<p class="MLP_text ParaOverride-1">Když pak slečna osaměla, vstoupila do studentského pokoje, aby rovnala po svém obyčeji na stolech. Na samém kraji ležela nevelká knížka, kterouž ihned poznala. Byla to ta, ze které Frybort ráno studoval. Jaká to kouzelnice, že na tak dlouho připoutala filosofa, jenž se do filosofie tuze nehnal? Slečna Elis otevřela knížku tam, kde bylo znamení založeno, a&#160;četla:</p>
			<p class="MLP_verse_-12-12- ParaOverride-1">MLYNÁŘOVA OPIČKA</p>
			<p class="MLP_verse_-I-_-0-12- ParaOverride-1">„Ženo! přestaň pořád vrčet, <br/>jako had vždy na mne syčet!“ <br/>zakřik mlynář Toničku&#160;—<br/>„jako bych ti mlejn prohejřil, <br/>nebo se ti pronevěřil,<br/>že mám rád svou opičku!“</p>
			<p class="MLP_text ParaOverride-1">Ah, to ta filosofie! Žertovná báseň! Ovšem, oč jiného by se ten šelma staral, než o&#160;kudrlinky a&#160;žerty? Jaká to knížka? Slečna Elis četla nápis, který Vavřena u&#160;Lenky byl nahlas četl. Když chtěla přiklopiti desku, padly jí do očí psané řádky na vnitřní straně. Zarazila se. Přečetla je jednou, po druhé, pak přistoupila k&#160;oknu, naklonila se k&#160;rukopisu, bedlivě jej prohlížela. Na zvadlé tváři bylo patrno pohnutí. Chvilku stála zamyšlena nad tím písmem, pak rychle odešla do svého pokoje, kdež ze skříně vytáhla modlicí knížky.</p>
			<p class="MLP_text ParaOverride-1">Z&#160;těch vyňala již nažloutlý list do památníku se zlatou ořízkou.</p>
			<p class="MLP_text ParaOverride-1">Na listu tom vymalována vodovými barvami bělokorá bříza, jejíž dlouhé, hebké haluze dotýkaly se náhrobku v&#160;římském slohu. Strom i&#160;náhrobek břečťanem hojně ovinutý stály na travnatém břehu nějakého jezera, na jehož druhém břehu jako na obzoru hustý háj se modral. Za lesík ten zapadlo slunce, jehož zlatorůžová zář po nebesích se rozlévala.</p>
			<p class="MLP_text ParaOverride-1">Na druhé straně památního lístku bylo latinkou napsáno:</p>
			<p class="MLP_verse_-I-_-12-12- ParaOverride-1">Rov patř nizounký, svíží jej tráva oplítá.<br/>Ó, ten rov nízký tak mnoho, všecko chová!<br/>Dej mi, děvenko, ruku! Slza velká tvář ti polívá!&#160;—</p>
			<p class="MLP_text ParaOverride-1">Dále slečna Elis nečetla. Písmo v&#160;almanachu i&#160;na lístku bylo stejné. Papír vypadl jí z&#160;ruky na knížku, na jejíž nápis „Myslimírem“ podepsaný znova hleděla. Ale oči se jí zakalily, a&#160;odvrátivši se, patřila na podobiznu mladého kněze, nad jehož hlavou vinul se půlvěnec umělých květin. Drobné, suché ruce její se bezděky sepjaly.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Po jedenácté přihrnul se chvatně domů Frybort a&#160;spěchal do svého pokojíku. Slečna jej hned zastavila, od koho má tu knížku, ten malý almanach. Dověděla se, že to Vavřenův.</p>
			<p class="MLP_text ParaOverride-1">Když ten pak brzo domů se vrátil, byl překvapen otázkou slečny Elis.</p>
			<p class="MLP_text ParaOverride-1">„Povězte mi, záleží mi na tom.“ Hlas i&#160;ty dobré bleděmodré oči prosily. Pověděl, že mu ji půjčila Lenka.</p>
			<p class="MLP_text ParaOverride-1">„Ah, slyšela jsem o&#160;tom děvčeti a&#160;viděla je asi dvakrát. Málokam vyjde, a&#160;já stará osoba, já už docela nikam.“</p>
			<p class="MLP_text ParaOverride-1">Vavřena se ještě více divil.</p>
			<p class="MLP_text ParaOverride-1">„Viďte, je hodná, pane Vavřeno, ale chudinka tam asi nespí na růžích.“</p>
			<p class="MLP_text ParaOverride-1">„Chcete s&#160;ní mluvit, slečno Elis?“</p>
			<p class="MLP_text ParaOverride-1">„Ó, to snad nemožno,“ a&#160;zrak jí zazářil.</p>
			<p class="MLP_text ParaOverride-1">„Třeba dnes ještě.“</p>
			<p class="MLP_text ParaOverride-1">„Ó, pane Vavřeno, jistě!“</p>
			<p class="MLP_text ParaOverride-1">„Slečno, prosíme oběd,“ volal z&#160;druhého pokoje Frybort. „Spě­cháme!“&#160;–</p>
			<p class="MLP_text ParaOverride-1">Májový jasný den rozehřál se na teplé poledne. Odzvonil biskupský zvonek, odzvonilo pravé poledne a&#160;pan aktuár Roubínek byl v&#160;plném požívání pokrmů, které mu jak náleží chutnaly. Slečna Lotty byla nějak zamlklá. Matinka měla dnes téměř samojediná slovo, neboť Lenka nikdy mnoho nemluvila; nadto často musila vstát od stolu, aby v&#160;kuchyni obstarala jídla. Rozveselení dnešního jitra s&#160;tváře jí nezmizelo. Kdykoliv šla kolem okna, neopominula ven, dolů ke koleji piaristské nahlédnout. Jindy bývala vážná; dnes nejednou zjevil se na jejích rtech úsměv, zvláště když tetinka vypravovala, jak je ten první máj pohnutý, že prve dole v&#160;městě pozorovala veliký ruch, zvláště studentstvo že se rojilo před kolejí i&#160;v&#160;městě jako včely.</p>
			<p class="MLP_text ParaOverride-1">„To tím, že mají tu zápověď. Koho by to také nemrzelo?“ mínila Lotty.</p>
			<p class="MLP_text ParaOverride-1">Pan aktuár si těch řečí mnoho nevšímal. Než pojednou rázem ztuhl, ústům nedodal nabodnutý na vidličku kus knedlíku, a&#160;oči jeho, opustivše Herodesa krále, ohlédly se udiveně po manželce a&#160;dceři, které první okamžik také svůj zrak plný podivení naň upřely. Lottynka, vskočivši k&#160;oknu, vyhlížela ven.</p>
			<p class="MLP_text ParaOverride-1">„Muzika, opravdu muzika!“ vzkřikla Lenka, ale hned nabyla klidu.</p>
			<p class="MLP_text ParaOverride-1">„Co je to? O&#160;polednách muzika? Jakživo to nebylo!“ divil se Roubínek.</p>
			<p class="MLP_text ParaOverride-1">„Bylo, bylo, když majáles&#160;–“ podotkla rychle dcera.</p>
			<p class="MLP_text ParaOverride-1">„Snad by přece&#160;–?“ Roubínková přistoupila také k&#160;oknu, zatím co Fricek, mrštiv vidličkou, vyskočil jako šipka a&#160;bez čepice uháněl dolů na ulici.</p>
			<p class="MLP_text ParaOverride-1">Káravý otcův hlas ho již nestihl.</p>
			<p class="MLP_text ParaOverride-1">Hudba, která tlumeně zevzdáli zněla, stávala se jasnější, až nedaleko koleje zahřměla. Tam zarazili. Zatím nastal na ulicích neobyčejný ruch.</p>
			<p class="MLP_text ParaOverride-1">Lidé vybíhali z&#160;domů, spěchali k&#160;oknům, dole hrnulo se vše ke koleji; mládež, lidé měšťanští, nejvíce studentů filosofů, jimiž se zanedlouho začernalo celé návrší mezi zámkem, kolejí a&#160;gymnasiem.</p>
			<p class="MLP_text ParaOverride-1">Co tak u&#160;Roubínků všichni žasli, kromě Lenky, kteréž byl Vavřena včera vše šeptem svěřil, vstoupil mimo nadání pan instruktor. Ukloniv se oznamoval, že dnes slaví se filosofská slavnost „majáles“, ke kteréž uctivě zve, za malou chvíli že vytrhne celý průvod studentský i&#160;s&#160;hudbou, jako jindy bývalo, do háje Nedošínského.</p>
			<p class="MLP_text ParaOverride-1">Než udivená Roubínková se mohla na vysvětlenou otázati, byl už Vavřena ten tam.</p>
			<p class="MLP_text ParaOverride-1">Lottynka jásala, a&#160;hned spěchala do šatníku, z&#160;kterého přinesla nové jarní šaty.</p>
			<p class="MLP_text ParaOverride-1">„Honem, matinko, honem, ať nezmeškáme!“</p>
			<p class="MLP_text ParaOverride-1">„Zvolna, Lotty, zvolna! Kdož ví, jak se věci mají!“ pronesl vážně aktuár.</p>
			<p class="MLP_text ParaOverride-1">„Ach, zase něco! V&#160;poslední chvíli dostali zajisté povolenou!“ tvrdila aktuárová.</p>
			<p class="MLP_text ParaOverride-1">Na ulici rostl dav a&#160;s&#160;ním hluk a&#160;šum. Hudba ustala a&#160;jasným vzduchem zahučelo jako hromadný výstřel:</p>
			<p class="MLP_text ParaOverride-1">„Vivat academia!“</p>
			<p class="MLP_text ParaOverride-1">A&#160;celá kapela spustila hlučnou fanfáru.</p>
			<p class="MLP_text ParaOverride-1">„Vivant professores!“ volalo několik set mladých hrdel a&#160;slavný tuš zazvučel poznovu.</p>
			<p class="MLP_text ParaOverride-1">„Vivant professores!“ opakoval potichu Roubínek a&#160;zakýval spokojeně hlavou.</p>
			<p class="MLP_text ParaOverride-1">To bylo chvatu, zmatku a&#160;pospíchání! Divná věc! Lenka snesla vše, pomohla tetě i&#160;Lottynce a&#160;přece byla připravena, jako by na všecko se byla uchystala. Nechodívala nikam s&#160;tetou, byť tato ji vybídla, ale dnes přišla ta „umíněná“, jak jí aktuárka říkala, smí-li také do háje.</p>
			<p class="MLP_text ParaOverride-1">Teta pohlédla tázavě na muže.</p>
			<p class="MLP_text ParaOverride-1">„Ať si jde, může vzít Fricka s&#160;sebou! Beztoho oba tu komedii ještě neviděli.“</p>
			<p class="MLP_text ParaOverride-1">Aktuár dále se nestaral. Seděl v&#160;lenošce, kouřil z&#160;dýmky a&#160;díval se na Herodesa krále. Až dokouří, půjde do kanceláře.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Chodbou piaristické koleje kráčel bělovlasý stařec vysoké postavy, páter German, profesor historie v&#160;koleji filosofické; proti němu vystoupil suchý, bledý profesor náboženství.</p>
			<p class="MLP_text ParaOverride-1">„Slyšel jste, viděl jste?“ tázal se rozechvělým hlasem vážného kmeta.</p>
			<p class="MLP_text ParaOverride-1">„Ano, je dosud vidět, a&#160;slyšíte?“ odtušil P. German, usmívaje se.</p>
			<p class="MLP_text ParaOverride-1">„Vivant professores!“ hučelo bouří před budovou.</p>
			<p class="MLP_text ParaOverride-1">„Ale toť něco neslýchaného! Conjuratio!“</p>
			<p class="MLP_text ParaOverride-1">„Secessio!“ usmál se stařec. „Toť máte v&#160;malém, co v&#160;historii na každé stránce čteme.<span class="CharOverride-1"><span id="footnote-008-backlink"><a class="_idFootnoteLink _idGenColorInherit" href="../Text/filosofska_historie_011.xhtml#footnote-008">9</a></span></span> Potlačené svobody, privilegia&#160;–“</p>
			<p class="MLP_text ParaOverride-1">„Ale tomu se musí zabránit, jdu k&#160;rektorovi.“</p>
			<p class="MLP_text ParaOverride-1">„Půjdu s&#160;vámi.“</p>
			<p class="MLP_text ParaOverride-1">Rozhněvaný kněz vstoupil napřed, za ním klidný Germanus.</p>
			<p class="MLP_text ParaOverride-1">Zastali rektora, jak odstrčiv některé fysikálné přístroje na stole, nedaleko okna stál a&#160;hleděl ven na množství lidu a&#160;studentů.</p>
			<p class="MLP_text ParaOverride-1">„Co se děje?“ zabědoval profesor náboženství.</p>
			<p class="MLP_text ParaOverride-1">„Uhodila temperatura horké, mladé krve.“</p>
			<p class="MLP_text ParaOverride-1">„Račte jim, prosím, rozkázat, aby se rozešli.“</p>
			<p class="MLP_text ParaOverride-1">„Nerozejdou se. Když se tak odvážili&#160;–“</p>
			<p class="MLP_text ParaOverride-1">„Třeba je rozehnat!“</p>
			<p class="MLP_text ParaOverride-1">„Kým? Kmoníčkem?“ dodal za rektora German a&#160;na rtech zjevil se mu jemný úsměv.</p>
			<p class="MLP_text ParaOverride-1">„Vyzvu je sám, aby se pokojně rozešli!“</p>
			<p class="MLP_text ParaOverride-1">„Je-li libo. Ve jménu mém,“ odtušil rektor.</p>
			<p class="MLP_text ParaOverride-1">Katecheta odešel.</p>
			<p class="MLP_text ParaOverride-1">Zatím se filosofové skoro plným počtem seřadili. Byla podívaná na mladíky a&#160;mladé muže, jak, své filosofské hole v&#160;rukou, se šikovali. Co hlasů, křiku a&#160;volání, co smíchu, vtipů a&#160;výskotu!</p>
			<p class="MLP_text ParaOverride-1">Lid kolem se tlačil a&#160;na tváři každého bylo viděti veselí a&#160;souhlas. Málokdo v&#160;překvapeném městě ozval se proti studentům. Právě sestoupil katecheta k&#160;fortně, vtom na okamžik ztichnuvší hudba zazvučela zplna, hudebníci dali se v&#160;pochod a&#160;za nimi vykročili filosofové.</p>
			<p class="MLP_text ParaOverride-1">Krok několika set mladých, bystrých noh byl pádný a&#160;hřmotný. Za studenty hrnuli se ti, kteří pokdy měli; všude po městě vybíhali lidé, aby se šli přesvědčit, že pravda, co o&#160;smělém kousku pánů filosofů se rozneslo. Mnozí, jak zhlédli valící se zástup, rychle se domů vraceli, aby se přichystali do háje. Bývalať o&#160;slavnosti „majáles“ skoro všecka Litomyšl v&#160;Nedošínském háji.</p>
			<p class="MLP_text ParaOverride-1">Dav studentů zašel, hudba zanikla.</p>
			<p class="MLP_text ParaOverride-1">U&#160;fortny stál zděšený, rozhněvaný profesor náboženství. To se nestalo, co filosofie filosofií!</p>
			<p class="MLP_text ParaOverride-1">Spiknutí jak náleží se vydařilo. Studenti stáli za jeden muž, neprozrazeno na nebezpečném místě ani slovíčko.</p>
			<p class="MLP_text ParaOverride-1">Po celém městě neobyčejně živo. Nastalť mu znenadání neočekávaný svátek, který už po tři léta byl z&#160;litomyšlského kalendáře vyškrtnut.</p>
			<p class="MLP_text ParaOverride-1">Z&#160;každého domu někdo vycházel a&#160;ubíral se směrem k&#160;háji Nedošínskému. Tu měšťan s&#160;rodinou, tam matka s&#160;dcerami, tu jednotlivě, tam v&#160;houfcích, a&#160;všude hovořili o&#160;neočekávaném a&#160;tím vítanějším veselí.</p>
			<p class="MLP_text ParaOverride-1">Slečna Elis nemálo se zalekla, když Frybort v&#160;poslední chvíli jí pověděl o&#160;slavnosti a&#160;do háje ji zval. Zdráhala se, nechtěla; ale když Vavřena jí pošeptal, že uvidí Lenku a&#160;tam že s&#160;ní promluví, rozhodla se.</p>
			<p class="MLP_text ParaOverride-1">Studenti odešli a&#160;stará, dobrá panna se strojila. Vše na ní bylo tak, jak to za jejích kvetoucích let bývalo. Navlekla dlouhé rukavice, sahající vysoko nad klouby, vzala hedvábný, úzký salup; vtom vkročila paní domácí.</p>
			<p class="MLP_text ParaOverride-1">„Ach, to jsem ráda, panno Elis, že jdete. Ta má holka mne moří, div nepláče. Musí tam být, myslí si, že by se to bez ní neskončilo. Pro tu muziku přece nemohu krám zavřít a&#160;pantáta je na trhu.“</p>
			<p class="MLP_text ParaOverride-1">„I&#160;ať jen jde panna Márinka se mnou. To budu velice ráda,“ vpadla slečna Elis.</p>
			<p class="MLP_text ParaOverride-1">„Chválabohu! No, ta bude mít radost! Čekat nemusíte; když to jde k&#160;muzice nebo nějaké merendě, to jsou holky skočny.“</p>
			<p class="MLP_text ParaOverride-1">„Mladost radost, paní domácí!“</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Ó Nedošíne, Nedošíne, sláva tvá pominula!</p>
			<p class="MLP_text ParaOverride-1">Prořidlo tvé stromoví, ty tam jsou pavilonky, eremitáže, zmizela letní síň, kde se za veselé hudby jará mládež tanci oddávala.</p>
			<p class="MLP_text ParaOverride-1">Ale tenkrát, tenkrát ještě kvetla sláva háje Nedošínského.</p>
			<p class="MLP_text ParaOverride-1">Cesta vedoucí vesnicí k&#160;háji a&#160;druhá kaštanovou alejí kolem rybníka před hájem se lesknoucího, ani netrhla. Za rybníkem hned zelenalo se husté stromoví v&#160;novém, světlém šatě. Nad hájem vypínal se dosti strmý, hustě zarostlý svah, na jehož planince háj se dále rozkládal. Dnes zvučel všechen veselým hovorem, křikem, smíchem, hudbou i&#160;zpěvem.</p>
			<p class="MLP_text ParaOverride-1">Blížící se již z&#160;daleka slyšeli jásavou muziku z&#160;hlubin hájových, a&#160;když umlkla, rozléhal se jasným vzduchem sborový zpěv. Stinnou klenbou košatých stromů zaznívala starostudentská píseň.</p>
			<p class="MLP_verse_-I-_-12-12- ParaOverride-1">In silvis resonant <br/>dulcia carmina, <br/>in silvis resonat <br/>dulce carmen!</p>
			<p class="MLP_text ParaOverride-1">A&#160;sotvaže sbor dozpíval, odpovídal mu jiný z&#160;jiného stinného místa:</p>
			<p class="MLP_verse_-I-_-12-12- ParaOverride-1">Dulcia carmina <br/>in silvis resonant, <br/>in silvis resonat <br/>dulce carmen&#160;—</p>
			<p class="MLP_text ParaOverride-1">Když slečna Elis s&#160;Márinkou domácích do Nedošína došly, byl háj už všecek plničký. Dole před restaurací, nevelkým to, úhledným domkem s&#160;krytým sloupořadím, usadili se hosté na prostých, prkenných lavicích v&#160;háji, neb rozložili se na hebkém trávníku pod košatými stromy. Všude živo, všude hluku a&#160;smíchu. Hlavní proud mířil stezičkou od restaurace pod strání kolem kapličky sv. Antonína do návrší, kdež byl sál. Tam hlavní veselost.</p>
			<p class="MLP_text ParaOverride-1">Klenbami omládlých korun proudilo zlaté světlo, a&#160;v&#160;čerstvé zeleni májové strakatila se roucha světlých barev.</p>
			<p class="MLP_text ParaOverride-1">Márinka hořela nedočkavostí. Mžikem prohlédl bystrý její zrak houfce tu se procházejících, tu vesele popíjejících studentů. Elis také bedlivě se rozhlížela.</p>
			<p class="MLP_text ParaOverride-1">Náhle stanula. Od restaurace blížila se paní aktuárová a&#160;jí po boku Lottynka.</p>
			<p class="MLP_text ParaOverride-1">„Ta schovanka s&#160;nimi není,“ podotkla Márinka.</p>
			<p class="MLP_text ParaOverride-1">„Ó, ta ani neví! Neberou ji nikam.“</p>
			<p class="MLP_text ParaOverride-1">Sotvaže zas několik kroků ušly, obrátila se Márinka hloub do háje.</p>
			<p class="MLP_text ParaOverride-1">„Tam někdo přednáší, ah, to je pan Frybort. Pojďme poslechnout.“</p>
			<p class="MLP_text ParaOverride-1">„To musíme.“</p>
			<p class="MLP_text ParaOverride-1">Došly četného zástupu studentů a&#160;jiných, uprostřed něhož Frybort, stoje na pařezu starého, skáceného stromu, deklamoval. Slečna Elis poznala, že to ta deklamace o&#160;mlynářově opičce, které se dnes ráno tak pilně zpaměti učil. Všichni napjatě naslouchali; chvilkou vybuchli v&#160;hlasitý smích, kterýž vzbudila žertovná báseň a&#160;výtečný deklamátor.</p>
			<p class="MLP_text ParaOverride-1">Márinka nespustila očí s&#160;milého filosofa. Jen pak za hlučného tleskání ukončil a&#160;seskočil, a&#160;již zamířil zrovna k&#160;milému děvčeti.</p>
			<p class="MLP_text ParaOverride-1">Sotvaže je uvítal a&#160;pozdravil, vedl je tam, kam mladé děvče toužilo. Vyšli ze stínů hájových na stezičku, minuli kapličku vystavěnou na způsob jeskyně, pod níž se prýštila jasná studánka, a&#160;již stanuli před tančírnou: na čtyřech seseknutých kmenech spočívala lehounká střecha; pod tou rovná podlaha. To byla prostá taneční síň, kdež v&#160;plném kole již pilně tančili.</p>
			<p class="MLP_text ParaOverride-1">Opodál usazená kapela hrála skočnou. Nežli se slečna Elis jak náleží rozhlédla, osamotněla. Spatřila, jak Frybort blaženou Márinku do kola odvádí, zahlédla je pak, jak se mezi tančícími kmitli.</p>
			<p class="MLP_text ParaOverride-1">Dav diváků se kol hustě tlačil.</p>
			<p class="MLP_text ParaOverride-1">Hledala Vavřenu, myslila, že ho tu najde, ale ani stopy po něm. Ptala se prve Fryborta na něj a&#160;ten jí pověděl, že jej nejprve viděl s&#160;paní aktuárovou a&#160;s&#160;dcerou. Lotty teď tančila s&#160;jiným.</p>
			<p class="MLP_text ParaOverride-1">Po chvíli prodrala se zástupem diváků, chtějíc si odpočinout. Odešla a&#160;vzdalujíc se ocitla se zanedlouho na tichém osamělém místě, kdež jen ohlas šumu a&#160;hudby se ozýval.</p>
			<p class="MLP_text ParaOverride-1">Stanula, vydychla si. Bylo jí volněji, a&#160;přece divná tíseň napadala její mysl.</p>
			<p class="MLP_text ParaOverride-1">Zvuky veselého kousku ztlumeně k&#160;ní zaléhaly; v&#160;nich zazvučel jí ohlas dávno minulých let, šťastného mládí. Zadumala se. Všecko tu, jako bývalo; krásný jarní den, háj stinný, nezměněný ruch a&#160;veselí, „Majales“ jako jindy&#160;– jen jiné tváře.</p>
			<p class="MLP_text ParaOverride-1">Vzpomněla na svá léta. Doba minulá obživla a&#160;ze šera hájového vystupovaly známé milé postavy; a&#160;tu ten štíhlý mladík, jenž ji z&#160;kola do háje odvádí. Jde zavěšená na jeho rámě, zapomíná na tanec i&#160;hudbu a&#160;naslouchá jen jeho slovům. Mžikem vrací se ve vzpomínání šťastná chvíle za chvílí, až stane u&#160;té poslední a&#160;nejbolestnější. Bylo to také v&#160;tom háji, v&#160;těch místech, kde naposledy s&#160;ním stála, kde se s&#160;ní loučil navždy. Obětoval se pro rodiče, obětoval ji a&#160;sebe.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Ten starý, nahrbený strom v&#160;hloubi háje nepomyslil si, že by dnes mohl někoho k&#160;sobě přivábiti. Ale stalo se.</p>
			<p class="MLP_text ParaOverride-1">Lenka, opustivši hlučnou společnost, ohlížela se po slečně Elis, o&#160;které jí byl Vavřena, jakmile paní aktuárovou v&#160;háji uvítal, stručně pověděl. Tak bezděky zašla až v&#160;stinnou samotu a&#160;stanula u&#160;starého, shrbeného stromu, kdež se jí zalíbilo. Již dávno nebyla v&#160;lese, který tak milovala. Strávilať mládí své v&#160;krajině bohaté na lesy, ve kterých v&#160;bujném veselí pobíhala sama anebo se strýčkem se procházela.</p>
			<p class="MLP_text ParaOverride-1">Teď po dlouhém čase zašuměly jí opět stinné koruny nad hlavou, znova ucítila jemný, lahodný dech háje. Nepospíchala ven, mile si tušila v&#160;tom útulném, tichém místečku. Nadto zahlédlo její cvičené oko něco, což ji teprve připoutalo. Kus nad zemí vyrážela ze starého omšelého kmene mohutná větev, a&#160;v&#160;koutečku, který s&#160;kmenem tvořila, bylo jako přilepeno ptačí hnízdo.</p>
			<p class="MLP_text ParaOverride-1">V&#160;tu chvíli také filosof Vavřena nalezl samotu, vlastně to, co v&#160;samotě hledal.</p>
			<p class="MLP_text ParaOverride-1">Vystoupiv z&#160;houštiny, spatřil Lenku ve světlých modrých šatech, jak bedlivě hledí do výše na starý kmen. Teď se postavila na špičky, hledí a&#160;hledí&#160;–</p>
			<p class="MLP_text ParaOverride-1">Jak je štíhlá, svěží, jak jí ten živý ruměnec sluší!</p>
			<p class="MLP_text ParaOverride-1">Krade se tiše ke stromu&#160;– vtom náhle se zastavila a&#160;ohlédla. Nach jejího líce potemněl, ale hned prstíkem Vavřenovi velí ticho. Připlížil se, stanul vedle Lenky, a&#160;zahleděli se k&#160;ptačímu hnízdu.</p>
			<p class="MLP_text ParaOverride-1">„Vidíte?“ šeptala Lenka.</p>
			<p class="MLP_text ParaOverride-1">„Nevidím.“</p>
			<p class="MLP_text ParaOverride-1">„Sem hleďte, vidíte zobáček, hlavičku a&#160;ta černá očka?“</p>
			<p class="MLP_text ParaOverride-1">„Ano, ano, již vidím.“ Hleděl upřeně na ptáčka, jemuž přes okraj hnízda vyčnívala hlavička. Tak stáli chvilku těsně vedle sebe. Vavřena cítil, jak se mu krev rozproudila, jak mu stoupá do tváří. V&#160;tom tichu kolem nich tepala prudce dvě srdce, div že hlas jejich nebylo slyšeti.</p>
			<p class="MLP_text ParaOverride-1">Filosof odvrátil hlavu od hnízda. Zrak jeho setkal se se zrakem Lenčiným, a&#160;když se v&#160;ty zářící, zavlhlé oči zahleděl, bylo mu, jako by se mu hlava zatočila.</p>
			<p class="MLP_text ParaOverride-1">Zrak, líce, čerstvý ret její, vše se naň usmívalo, záříc tichou, vroucí blažeností.</p>
			<p class="MLP_text ParaOverride-1">„Pojďte, abychom ho nesplašili!“ zašeptala jako ve snu.</p>
			<p class="MLP_text ParaOverride-1">Poslechl. Vystoupili opět před strom; vedli se za ruku jako děti.</p>
			<p class="MLP_text ParaOverride-1">Kráčeli mlčky travnatou stezičkou mezi křovinami a&#160;stromovím. Jas sluneční i&#160;lahodný stín mile se střídaly; od stráně zalétaly sem ztlumené zvuky veselé hudby.</p>
			<p class="MLP_text ParaOverride-1">Znenadání vyvinula Lenka ruku svou z&#160;pravice filosofovy a&#160;zahleděla se vpřed, kde před nimi stála nějaká žena v&#160;staromódním velkém klobouku, salupu a&#160;dlouhých rukavičkách.</p>
			<p class="MLP_text ParaOverride-1">„Ah, slečna Elis!“ zvolal Vavřena.</p>
			<p class="MLP_text ParaOverride-1">Za chvíli byli dobrými známými. Nedaleko od místa, kde stáli, byla pod starým bukem prostá lavička, na kterou usedli.</p>
			<p class="MLP_text ParaOverride-1">Elis s&#160;Lenkou brzo se domluvily. Dobrá stará slečna pověděla mladé dívce, jak už dávno si přála s&#160;ní pohovořiti; že nikam už nevychází, ale že se vydala dnes tak daleko, poněvadž chtěla se s&#160;ní setkati, k&#160;tomu že hlavně přispěl onen almanach, který u&#160;pana Vavřeny našla.</p>
			<p class="MLP_text ParaOverride-1">„Ty verše tam psal pan farář?“ a&#160;sklopila oči.</p>
			<p class="MLP_text ParaOverride-1">„Ano, ty psal strýček.“</p>
			<p class="MLP_text ParaOverride-1">Nastalo pomlčení.</p>
			<p class="MLP_text ParaOverride-1">Vtom zahučela hudba. Vavřena, trhnuv sebou, naslouchal.</p>
			<p class="MLP_text ParaOverride-1">Tvář jeho se zasmušila.</p>
			<p class="MLP_text ParaOverride-1">„Ah, čtverylka, a&#160;já jsem se zadal s&#160;pannou Lottynkou!“</p>
			<p class="MLP_text ParaOverride-1">„To musíte, ale již spěchejte!“ napomínala Elis.</p>
			<p class="MLP_text ParaOverride-1">„Jak nerad! Počkáte tu, abych vás tu opět našel?“</p>
			<p class="MLP_text ParaOverride-1">„Bude-li chtít panna Lenka&#160;–“</p>
			<p class="MLP_text ParaOverride-1">„S&#160;radostí,“ a&#160;usmála se na mladého filosofa, jenž ukloniv se, zmizel za křovinami.</p>
			<p class="MLP_text ParaOverride-1">„Znala jsem vás také,“ začala Lenka po chvilce poněkud ostýchavě.</p>
			<p class="MLP_text ParaOverride-1">„Již dříve, u&#160;strýčka?“ ptala se Elis.</p>
			<p class="MLP_text ParaOverride-1">„Ano, měl vyšívaný obraz od vás, je-li pravda?“</p>
			<p class="MLP_text ParaOverride-1">„Víru, naději a&#160;lásku, ano,“ odtušila Elis a&#160;povzdychla.</p>
			<p class="MLP_text ParaOverride-1">„Ano, a&#160;ten choval v&#160;neobyčejné vážnosti. Našla jsem na něm v&#160;koutku vaše jméno a&#160;datum, domýšlela jsem se, že to nějaká drahá památka, a&#160;pak&#160;– pak jsem našla list od vás v&#160;české knize, v&#160;‚Slávy dceři‘.“</p>
			<p class="MLP_text ParaOverride-1">Přítomnosti nebylo. Elis i&#160;Lenka zašly v&#160;minulý čas, ke zdroji svých nejmilejších vzpomínek, a&#160;mysl obou, zvláště slečny Elis, okřívala i&#160;rozechvívala se jimi. Lenka musila vypravovat o&#160;svém dobrém strýci a&#160;stará slečna naslouchala z&#160;celé duše. Hlavu měla sklopenu, ruce na klínu sepjaty. Často povzdychla a&#160;do svěží tváře dívčiny se zahleděla, až se jí srdce otevřelo a&#160;z&#160;něho vynesla sladké i&#160;bolné tajemství, jež po tolik let přede všemi uzavírala. Jak začala vypravovat a&#160;se svěřovat, volnilo se jí v&#160;duši a&#160;již pak mluvila důvěrně, upřímně; vypravovala dívce, která rovněž nade vše milovala toho, jenž jí na světě byl nejdražším.</p>
			<p class="MLP_text ParaOverride-1">Strýček, farář Jiří, byl rodák litomyšlský a&#160;daleký příbuzný slečny Elis, již sobě jako student na filosofii oblíbil. Mladé děvče již dávno k&#160;němu lnulo. Tak po čas blažili se nejsrdečnější, ale tajenou láskou.</p>
			<p class="MLP_text ParaOverride-1">„Ale matka jeho, vaše babička, byla tuze pobožná, a&#160;zaslíbila syna svého, když ještě byl dítětem, stavu kněžskému,“ pokračovala slečna Elis, když familiaria byla vyložena.</p>
			<p class="MLP_text ParaOverride-1">„Když byl ve fysice, vyslovil se, že nemá chuti státi se knězem. Ale matka jeho prosila, plakala, a&#160;když na svém stál, tak se nad tím rozžalostnila, že upadla do těžké nemoci. Trápila se nad tím, že nedodržela učiněného slibu. I&#160;starý otec synovi přimlouval, prosil, žadonil, ba padl před synem na kolena&#160;– a&#160;tak&#160;– Po vagacích měl odejíti do semináře. Než odešel, prosil mne, abych mu dovolila s&#160;ním promluvit. Sešli jsme se tu, v&#160;tom háji nedaleko odtud&#160;– a&#160;tu jsme se navždycky rozloučili.“</p>
			<p class="MLP_text ParaOverride-1">Slečna Elis pohnutím umlkla. Dobrotivé, jasně modré oči se jí zakalily.</p>
			<p class="MLP_text ParaOverride-1">„A&#160;už nikdy jste se s&#160;ním neshledala?“ ptala se soucitně Lenka tichým hlasem.</p>
			<p class="MLP_text ParaOverride-1">„Ó, ano. Babička vaše se uzdravila. O&#160;sv. Janě Nepomuckém jela s&#160;dědečkem do Prahy Jiřího navštívit. Pozvali mne s&#160;sebou. Chtěla jsem se tomu shledání vyhnout, a&#160;zase byla bych ráda, ale odříci jsem nemohla; naši mne nutili. A&#160;tak jsem jela. Když jsme do Prahy přijeli, bylo tam tolik lidí, že mne v&#160;té tlačenici a&#160;tom hluku od vašeho dědečka odtrhli. Šla jsem nazdařbůh těmi hřmotnými ulicemi. Tu jsem potkala starého pána ve vysokých lesklých botách; vypadal jako náš pan děkan. Byl to také kněz. Šla jsem k&#160;němu a&#160;ruku políbila a&#160;prosila, aby mně pověděl, kde je tady seminář. Myslila jsem, že se tam se všemi sejdu. On se dobrotivě usmál: ‚Máte tam bratříčka?‘ ptal se, a&#160;já&#160;– bůhví, jak mně bylo. Zavedl mne až k&#160;velikému černému stavení. ‚Jděte tou branou, pak přes dvůr nalevo a&#160;za druhým je seminář. Tam se zeptejte fortnýře.‘ Poděkovala jsem a&#160;šla. Bylo už pozdě odpoledne. Mezi těmi tmavými staveními bylo šero a&#160;nebylo tam skoro ani človíčka. Přijdu na poslední dvůr a&#160;tu kus proti mně jde nějaký mladý kněz takové postavy jako Jiří. Když jsem tu černou kleriku jeho uviděla, píchlo mne u&#160;srdce.</p>
			<p class="MLP_text ParaOverride-1">‚Takovou také nosí!‘ pomyslila jsem a&#160;slzy mně vstoupily do očí. Bože, bože! Jakživa nezapomenu! Přišel blíž&#160;– kolena se mně třásla&#160;– to byl on, Jiří! Ale jak změněný, bledý, přepadlý. Když jsem ho tak viděla, dala jsem se lítostí do pláče a&#160;zapomněla, kde jsem. Chytla jsem se jeho ruky, jako by mně chtěl uprchnout. On stál nade mnou, těšil mne, ubohý, a&#160;hlas se mu třásl, až přišli jeho rodiče. Dobře že už bylo šero&#160;– a&#160;pak radostí nad synem majstrem nevšimli si, jak jsem byla uplakaná. Zůstali jsme dva dni v&#160;Praze a&#160;on nás všude vodil. Ale já nic neviděla, já nic nemohla doma vypravovat.“</p>
			<p class="MLP_text ParaOverride-1">Slečna Elis se opět odmlčela.</p>
			<p class="MLP_text ParaOverride-1">Lichotný větřík, táhna křovinami a&#160;stromovím, zanášel až sem zvuky veselé čtverylky.</p>
			<p class="MLP_text ParaOverride-1">„Přicházíval na vagace,“ začala po chvíli Elis znova, „ale tu jsem skoro nikdy s&#160;ním nemluvila. Vyhýbala jsem se mu, jen pro něj, ale bylo to tuze krušné. A&#160;nikdo nic nevěděl, nikdo netušil. Než byl vysvěcen, psal mi list a&#160;poslal lístek do památníku. Však to písmo mi nejvíce pomohlo, že jsem poznala v&#160;knížce jeho rukopis. Pak měl slavnou primici tady v&#160;děkanském kostele. Byla jsem tam také, aby nebylo divné, proč nechci jíti, ale když vstoupil k&#160;oltáři v&#160;ornátě, tu napadly mne mrákoty a&#160;já musila z&#160;kostela. Pak jsem to odstonala. Jak ráda bych byla zemřela!“</p>
			<p class="MLP_text ParaOverride-1">Chvíli panovalo ticho. Žádná z&#160;nich nebyla s&#160;to, aby slovíčka ze sebe vypravila. Staré slečně bylo bolno i&#160;volno; ulehčilať srdci, že svěřila se duši dobré a&#160;citlivé.</p>
			<p class="MLP_text ParaOverride-1">„To tam, já to už přestála,“ začala po chvíli a&#160;na rtech jejích zjevil se elegický úsměv. „A&#160;vám se to, milá Lenko, nestane!“ dodala. Děvče pohlédlo na ni tázavě, pak sklopilo oči, když spatřilo Vavřenu kvapně se blížícího.</p>
			<p class="MLP_text ParaOverride-1">„Ten knězem nebude!“ zašeptala Elis, sklonivši se k&#160;mladé své sousedce.</p>
			<p class="MLP_text ParaOverride-1">„Aj, už je po čtverylce? Co to, pane Vavřeno? Vždyť ještě hrají!“</p>
			<p class="MLP_text ParaOverride-1">„Ó, neštěstí, slečno Elis! Pospíchal jsem odtud jako jelen, abych ještě včas přišel. A&#160;byl bych také, kdyby ta nešťastná Rollerka do cesty mně nepřišla. To víte, zastaví mne po svém způsobu, zapřádá hovor, já se jí vytrhl, omluvil se a&#160;běžím k&#160;sálu. Když jsem tam přišel, bylo pozdě. Tančilo se již, a&#160;Lotty seděla opodál s&#160;paní aktuárovou.“</p>
			<p class="MLP_text ParaOverride-1">„I&#160;pro pána, pane Vavřeno!“ lekala se slečna Elis. </p>
			<p class="MLP_text ParaOverride-1">„To bude bouře!“ povzdychla Lenka.</p>
			<p class="MLP_text ParaOverride-1">„Ba už byla. Šel jsem k&#160;nim a&#160;omlouvám se. Lottynka sedí zamračená, ani se na mne nepodívala, a&#160;paní aktuárová mne zostra odbyla.“</p>
			<p class="MLP_text ParaOverride-1">„To věřím. Hleďte to napravit, mohlo by vám to ublížit!“ napomínala Elis.</p>
			<p class="MLP_text ParaOverride-1">„Já vás zdržela!“ a&#160;Lenka hleděla starostlivé na mladého filosofa, který však odhodlaně mávl rukou a&#160;usmívaje se pravil:</p>
			<p class="MLP_text ParaOverride-1">„Už se stalo! Ničeho se nelekejte. Dovolíte-li, zůstanu u&#160;vás; je tu tak pěkně.“</p>
			<p class="MLP_text ParaOverride-1">„Mám strach o&#160;Fricka, pane Vavřeno.“</p>
			<p class="MLP_text ParaOverride-1">„Odevzdal jsem jej spolehlivému studentovi.“</p>
			<p class="MLP_text ParaOverride-1">„Bude-li se však teta na vás opravdu hněvat?“</p>
			<p class="MLP_text ParaOverride-1">„Aby vám dala proto výpověď!“ povzdechla Elis.</p>
			<p class="MLP_text ParaOverride-1">Na ta slova pohlédli na sebe Lenka a&#160;mladík a&#160;oběma kmitla se stejná myšlenka, která je zarazila.</p>
			<p class="MLP_text ParaOverride-1">Pak by se denně nevídali.</p>
			<p class="MLP_text ParaOverride-1">Než Vavřena vzpamatovav se zakroutil hlavou.</p>
			<p class="MLP_text ParaOverride-1">„To se nestane!“</p>
			<p class="MLP_text ParaOverride-1">V&#160;ten okamžik zašustělo opodál křoví.</p>
			<p class="MLP_text ParaOverride-1">„Zase! Jestřáb krouží nám nablízku!“ podotkl a&#160;všichni pohlédli v&#160;tu stranu, kde nedaleko zjevila se nevelká, obstárlá již paní. Nebyla ani suchá, ani zavalitá; na zvadlém jejím obličeji nejvíce vynikaly pichlavé oči, bystře a&#160;rychle vše pozorující a&#160;přehlížející.</p>
			<p class="MLP_text ParaOverride-1">Na levé ruce visel jí nezbytný váček na klubko, dráty a&#160;punčochu.</p>
			<p class="MLP_text ParaOverride-1">Okamžik hleděla na skupinu pod stromem a&#160;divně se usmála.</p>
			<p class="MLP_text ParaOverride-1">„Ah, ah, pane filosofe, už je po čtverylce?“ spustila po německu. „Proto jsme tak pospíchali? Ah, slečna Elis, dobrý den!“</p>
			<p class="MLP_text ParaOverride-1">Změřivši je všechny pichlavým pohledem, pozdravila ironicky, a&#160;nečekajíc odpovědi, kráčela dále.</p>
			<p class="MLP_text ParaOverride-1">Vavřena prudce vstal, než Elis zachytila jej za ruku a&#160;Lenka, prve sklopivši oči před jedovatým pohledem paní Rollerové, prosebně vzhlédla k&#160;rozhorlenému mladíkovi.</p>
			<p class="MLP_text ParaOverride-1">„Zasloužila by, abych jí řádně odpověděl, té klepně. Myslíť, že je pořád paní půlmistrovou, že může dosud tak mistrovat a&#160;poroučet, jako to chodívalo za času nebožtíka muže!“</p>
			<p class="MLP_text ParaOverride-1">„Ale vždyť ji znáte, pane Vavřeno, vymstí se vám,“ chlácholila Elis.</p>
			<p class="MLP_text ParaOverride-1">„Baže znám! Obchází všude a&#160;sbírá klepy. A&#160;vy ji také znáte, tu Češku-Němkyni, o&#160;které jste mi vypravovala, že nebožce Rettigové mnoho na příkoř činila.“</p>
			<p class="MLP_text ParaOverride-1">„Ale tu panna Lenka&#160;–“ vpadla slečna Elis do řeči. </p>
			<p class="MLP_text ParaOverride-1">„Ach, ano, k&#160;paní aktuárové také dochází,“ dodal mírněji student. Napadlo mu, že to dobré děvče zas utrpí.</p>
			<p class="MLP_text ParaOverride-1">„Chodívá k&#160;nám a&#160;znám ji také podle řeči. Ale nechť si přijde a&#160;žaluje. Já už to snesu.“ Lenka se usmála. „Ale nevím, jak vy!“ Pohled, který na Vavřenu upřela, dopověděl. „Teď však musím jít.“</p>
			<p class="MLP_text ParaOverride-1">„My vás doprovodíme,“ a&#160;Elis vstala.</p>
			<p class="MLP_text ParaOverride-1">Vavřena, jakoby náhodou se obrátiv, hleděl ke starému stromu. Náhle zvolal:</p>
			<p class="MLP_text ParaOverride-1">„Hle, panno Lenko, teď ten ptáček vyletěl!“</p>
			<p class="MLP_text ParaOverride-1">„Vzpomněla jsem prve, přijde-li vichr nebo bouřka, že by to jeho hnízdečko snadno mohly srazit.“</p>
			<p class="MLP_text ParaOverride-1">„Vyčkáme a&#160;já vám za nějaký den povím, co na tom krásném místečku nového.“</p>
			<p class="MLP_text ParaOverride-1">„Ó, to budete mít se mnou práce! Přes ten ‚Mostek‘, který jste mi zapůjčil, také dobře nemohu. Mnohému jsem nerozuměla. Těžko být filosofkou.“</p>
			<p class="MLP_text ParaOverride-1">„S&#160;radostí vám ruku podám. Ale dnes přinesl jsem&#160;–“</p>
			<p class="MLP_text ParaOverride-1">„Dnes mi půjčíte, jak jste pravil&#160;– tedy jste nezapomněl?“</p>
			<p class="MLP_text ParaOverride-1">Vavřena vyňal z&#160;náprsní kapsy malou, tenkou knížku.</p>
			<p class="MLP_text ParaOverride-1">„Tu se podívejte a&#160;já zatím přivedu Fricka.“ Odkvapil.</p>
			<p class="MLP_text ParaOverride-1">Děvče zvědavě nahlédlo na první stránku.</p>
			<p class="MLP_verse_-I-_-12-12- ParaOverride-1">Byl pozdní večer&#160;— první máj&#160;— <br/>večerní máj&#160;— byl lásky čas — </p>
			<p class="MLP_text_bez1radku ParaOverride-1">stálo na prvních řádcích.</p>
			<hr class="HorizontalRule-1"/>
			<div class="_idFootnotes">
				<div id="footnote-008" class="_idFootnote">
					<p class="MLP_pozn_pod_carou ParaOverride-3"><a class="_idFootnoteAnchor _idGenColorInherit" href="../Text/filosofska_historie_011.xhtml#footnote-008-backlink">9</a>  Conjuratio = spiknutí. Secessio = odchod, odloučení se. Vzato z&#160;římských dějin, kde odchod na jiný pahorek byl cosi jako stávkou nespokojeného lidu.</p>
				</div>
			</div>
		</div>
</body>
</html>