<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>filosofska_historie-8</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="filosofska_historie-8" xml:lang="cs-CZ">
		<div class="Z-kladn--textový-r-meček">
			<p id="_idParaDest-7" class="MLP_uroven2_kapitola ParaOverride-1">VII</p>
			<p class="MLP_text_bez1radku ParaOverride-1">Nastal nový den a&#160;s&#160;ním obyčejný život. Na vížce gymnasijní odzvoněno, studenti se scházeli plným počtem do koleje jako jindy. Opojení, radostné nadšení zmizelo a&#160;střízlivé uvažování zavládlo.</p>
			<p class="MLP_text ParaOverride-1">Profesor náboženství opět nepřišel do koleje. Vzpomněli na slova přísného rektora, že profesor dotud nepřijde, dokud mu nebude dáno zadostučinění. Rokovali o&#160;tom, co činiti. Prve však nežli se dohodli, voláni jsou někteří k&#160;rektorovi, a&#160;mezi nimi Frybort a&#160;Vavřena.</p>
			<p class="MLP_text ParaOverride-1">Nastalo to, co každý očekával a&#160;čeho se slečna Elis strachovala, přísný výslech pro onu bouři a&#160;pro majáles. Tyto věci ve venkovském městě se neutajily a&#160;přišly ve všeobecnou známost. Všecka Litomyšl přála filosofům a&#160;nejedna dívka se zalekla slyšíc, že by mnozí i&#160;vyloučením mohli býti potrestáni.</p>
			<p class="MLP_text ParaOverride-1">Fryborta už ty výslechy začínaly mrzet, ne že by se bál, ale že doma slyšel slečnu Elis skoro neustále bědovati, že Márinčina jasná tvář se také zasmušila.</p>
			<p class="MLP_text ParaOverride-1">Vavřena byl klidný jako jindy, vymlouval vše starostlivé stravovatelce; ale když nic nezmohl, mlčel. Zelenka vyučoval, studoval, pojídal k&#160;večeři chléb a&#160;ovocnou kaši jako jindy. Než na jeho předčasně uvadlé tváři zračilo se teď jakési tajné uspokojení.</p>
			<p class="MLP_text ParaOverride-1">Špínovi jako by do výslechu nic nebylo. Seděl u&#160;otevřené knihy, kouřil, a&#160;maje líce zamračeno, zamyšleně hleděl před se.</p>
			<p class="MLP_text ParaOverride-1">Slečna Elis domnívajíc se, že snad se pro ty výslechy a&#160;nastávající trest kormoutí, přistoupila k&#160;němu a&#160;vloživši jemně ruku svou jemu na rameno, začala jej těšit.</p>
			<p class="MLP_text ParaOverride-1">Ale než domluvila, obrátil se Špína a&#160;hlubokým svým hlasem zahučel:</p>
			<p class="MLP_text ParaOverride-1">„Jen kdyby to už bylo! Byl bych rád, kdyby mne vyhnali.“</p>
			<p class="MLP_text ParaOverride-1">Elis ztrnula! To by tak bylo, aby někdo z&#160;jejího bytu vyloučením byl potrestán!</p>
			<p class="MLP_text ParaOverride-1">Čtyřicet sedm filosofů bydlelo u&#160;ní, všickni byli povždy mezi prvními, jsou už velkými pány, a&#160;teď! Čest jejího bytu byla by ta tam!</p>
			<p class="MLP_text ParaOverride-1">Strachovala se víc než sami studenti. Že prý všecka Litomyšl byla na jejich straně&#160;– Přece ne. Kdyby všichni, zajisté ne paní Rollerová a&#160;rodina páně aktuárova.</p>
			<p class="MLP_text ParaOverride-1">Hned ráno druhého dne po slavnosti májové jala se paní Roubín­ková manželu svému, v&#160;„obrštu“ si hovějícímu, vyprávěti, jaké ty letošní majáles byly; začala velmi obšírně a&#160;ne zrovna spravedlivě o&#160;tom vykládat, jak jejich pan instruktor ji a&#160;zvláště Lottynku urazil a&#160;neslušně se choval.</p>
			<p class="MLP_text ParaOverride-1">Dotkla se tím velmi citlivě pana aktuára. Referát svůj stupňujíc, došla až k&#160;tomu, jak Lenka sama se po háji procházela, jak se s&#160;instruktorem bavila.</p>
			<p class="MLP_text ParaOverride-1">Aktuár dnes už několikráte hlavu svou od Herodesa krále odvrátil a&#160;byl by počal úředně vyslýchati, kdyby nebyla nastala hodina, které musel do kanceláře.</p>
			<p class="MLP_text ParaOverride-1">Když pak o&#160;polednách přišel domů a&#160;se naobědval, začala Roubín­ková znovu, dokládajíc se svědectvím paní purkmistrové Rollerové. Lenka byla v&#160;kuchyni. Dobře však tušila, že se o&#160;ní jedná. Bylť pan strýček za oběda několikráte na ni svůj chladný, ledový zrak obrátil, a&#160;tomu rozuměla.</p>
			<p class="MLP_text ParaOverride-1">Nelekala se, na všecko připravená, než zarazila se přece, když na Vavřenu pomyslila.</p>
			<p class="MLP_text ParaOverride-1">Ten přišel odpoledne v&#160;obyčejnou hodinu Fricka vyučovat. Paní aktuárová chladně jej přivítala, Lotty jako by ho neviděla. Darmo se po Lence ohlížel. Jistě jí teta nějakou práci vykázala, tak, aby nemohla přijíti do pokoje. Když odcházel do pokoje, potkal na chodbě Rollerku.</p>
			<p class="MLP_text ParaOverride-1">Radostně a&#160;velmi sladce uvítala ji paní aktuárová a&#160;zdržovala milou návštěvu tak dlouho, až aktuár přišel z&#160;kanceláře domů.</p>
			<p class="MLP_text ParaOverride-1">Chudák! Všecko se vymklo z&#160;koleje.</p>
			<p class="MLP_text ParaOverride-1">Co byl od své manželky slyšel, to dotvrdila a&#160;dovršila paní purkmistrová, jež mimo jiné dodala, že Lenka se přátelí s&#160;tou slečnou Elis, která je taková vlastenka, která by všecko ráda narub obrátila; na doklad toho uvedla, že Elis byla velmi dobrou přítelkyní nebožky Rettigové, co chtěla celou Litomyšl zvlastenčit.</p>
			<p class="MLP_text ParaOverride-1">Když Rollerka odešla, nesvlekl aktuár svůj úřední kabát, ale vyšel ven přímo do Lenčiny komůrky.</p>
			<p class="MLP_text ParaOverride-1">Nedaleko okna seděla jeho neť šijíc, jak jí teta přikázala.</p>
			<p class="MLP_text ParaOverride-1">Děvče bylo překvapeno, poněvadž strýc sem nikdy nepřicházel. Stanul uprostřed a&#160;hleděl upřeně na Lenku. Vážně, přísně začal, jako v&#160;kanceláři. Vyptával se na včerejší den, na Vavřenu a&#160;slečnu Elis.</p>
			<p class="MLP_text ParaOverride-1">Lenka odpovídala pevně a&#160;pravdivě, nezapírajíc, že s&#160;nimi mluvila. Již strýc umlkl a&#160;zdálo se, že je po výslechu; vtom upřel svůj zrak na stolek.</p>
			<p class="MLP_text ParaOverride-1">„Co to máš pod šitím?“</p>
			<p class="MLP_text ParaOverride-1">Lenka se zarazila a&#160;mlčela.</p>
			<p class="MLP_text ParaOverride-1">„Podej sem.“</p>
			<p class="MLP_text ParaOverride-1">Nebylo zbytí.</p>
			<p class="MLP_text ParaOverride-1">Roubínek vzav malou knížku, pohlédl na ni zběžně. Když poznal, že je českým jazykem psána, ptal se, od koho ji má.</p>
			<p class="MLP_text ParaOverride-1">„Je má,“ bezděky zalhala Lenka, chtějíc ušetřiti Vavřenu.</p>
			<p class="MLP_text ParaOverride-1">„Ah, tak ty přijímáš presenty?“ a&#160;strýc ukázal na vnitřek desky, kdež instruktor jeho synáčka byl podepsán. Dívka se zarděla a&#160;mlčela.</p>
			<p class="MLP_text ParaOverride-1">Bylo již pozdě chybu napraviti. Nepromluviv už ani slova, aktuár odešel vážným krokem, nesa s&#160;sebou zabavenou knížku.</p>
			<p class="MLP_text ParaOverride-1">Večer si dal Roubínek mimo obyčej rozsvítit svíci, a&#160;usednuv ke stolu ve svém květovaném „obrštu“, rozevřel corpus delicti a&#160;jal se čísti.</p>
			<p class="MLP_text ParaOverride-1">Ubohý Mácha!</p>
			<p class="MLP_text ParaOverride-1">Již předtím nerozumná kritika zatratila jeho „Máj“ a&#160;nyní soudil jej poznovu aktuár Roubínek.</p>
			<p class="MLP_text ParaOverride-1">Kdyby byl Vavřena nebo Frybort tu chladnou, lhostejnou tvář nad těmi vroucími verši skloněnou viděl, byl by se dal do smíchu.</p>
			<p class="MLP_text ParaOverride-1">Manželka i&#160;dcera již ulehly, v&#160;domě nastalo ticho. Roubínek, drže v&#160;kostnaté pravici knížku, četl a&#160;četl, patrně s&#160;velkým namáháním. Čes­kým knihám nebyl zvyklý a&#160;nadto byla tato v&#160;„rajmech“, jak aktuár říkal.</p>
			<p class="MLP_text ParaOverride-1">Úchvatné verše Máchovy hrozně málo naň působily. Tvář úředníkova se neměnila a&#160;po chvíli jej čtení namáhalo.</p>
			<p class="MLP_text ParaOverride-1">Ustal na okamžik, ale pak, chtěje povinnosti své dosti učinit a&#160;knížku jak náleží vyšetřiti, četl znova a&#160;to již pološeptem.</p>
			<p class="MLP_text ParaOverride-1">Za chvíli přestaly rty jeho se pohybovat. Oči jeho však přebíhaly ještě verše, pak list obrátil, opět šeptal, umlkl. Již hledí jen na jedno místo, oči přimhuřuje, zavírají se; teď třapeček jeho noční čepice se zakýval, a&#160;již mu klesla unavená hlava na prsa a&#160;blaženě klímá.</p>
			<p class="MLP_text ParaOverride-1">Přečetl plné dva zpěvy a&#160;z&#160;třetího zbyly mu poslední verše:</p>
			<p class="MLP_verse_-I-_-12-12- ParaOverride-1">Je pozdní večer&#160;— druhý máj&#160;— <br/>večerní máj&#160;— je lásky čas, <br/>hrdliččin zve ku lásce hlas.</p>
			<p class="MLP_text ParaOverride-1">Roubínku, Roubínku!</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Pan aktuár vstal dle všeho levou nohou z&#160;postele. Byl mrzut. Snad příčinou toho byly ošklivé sny, jaké jej téměř po celou noc soužily. Arest, řetězy, policajti daleko větší a&#160;hroznější než Kmoníček, šibenice, kostlivci, to všecko se mu pletlo v&#160;zmateném snu, z&#160;něhož div se nepropotil hrůzou a&#160;zděšením.</p>
			<p class="MLP_text ParaOverride-1">A&#160;to všecko ta knížka, ty „rajmy“!</p>
			<p class="MLP_text ParaOverride-1">Takové neznabožské knihy čte jeho schovanka, takové jí půjčuje instruktor jeho syna! Dobře tušil, že to takový vlastenec, novotář. Mrzut odešel do kanceláře.</p>
			<p class="MLP_text ParaOverride-1">Téhož dopoledne setkala se paní aktuárová s&#160;paní purkmistrovou Rollerovou a&#160;hodnou chvíli spolu rozmlouvaly. Rollerka vypravovala, že byla navštívit pátera rektora a&#160;tam že se všeho jak náleží dobře dověděla.</p>
			<p class="MLP_text ParaOverride-1">A&#160;než poledne minulo, byla jedna řeč, že nejhůře v&#160;tom jsou filosofové z&#160;bytu slečny Elis, z&#160;nichž dva aspoň budou vyhnáni.</p>
			<p class="MLP_text ParaOverride-1">Tuto novinu vypravovala Roubínková svému muži po obědě, když se mu při dýmce v&#160;mrzutosti jeho poněkud ulehčilo.</p>
			<p class="MLP_text ParaOverride-1">Slečna Lotty, sedíc u&#160;okna na pohodlné židli, škodolibě upírala své oči na Lenku, ubrus se stolu skládající. Viděla, jak její sokyně sebou trhla a&#160;zbledla, jak ustrašeně k&#160;tetě vzhlédla.</p>
			<p class="MLP_text ParaOverride-1">„Ten divně jednou skončí! Ještě tak mladý a&#160;už se drží novot a&#160;dělá proti představeným revoluci. Zaslouží si notně přísný trest,“ chladně pravil Roubínek a&#160;pustil vážně kotouč dýmu.</p>
			<p class="MLP_text ParaOverride-1">Lenka, předtím na okamžik jako ztrnulá, vztyčila nyní hlavu a&#160;kvapně odešla. Do duše urazila ji ta bezcitnost a&#160;obmezenost.</p>
			<p class="MLP_text ParaOverride-1">„Ta bude vyvádět!“ mínila Lotty, když sestřenka odešla.</p>
			<p class="MLP_text ParaOverride-1">„Ta bude ještě paličatější! Na, es wird sich zeigen!<span class="CharOverride-1"><span id="footnote-011-backlink"><a class="_idFootnoteLink _idGenColorInherit" href="../Text/filosofska_historie_013.xhtml#footnote-011">11</a></span></span>“</p>
			<p class="MLP_text ParaOverride-1">Od slečny Elis odešla paní domácí, když jí bezděky způsobila velkou starost. Povědělať Márinčina matka, co zaslechla o&#160;studentech, zvláště o&#160;Vavřenovi a&#160;Frybortovi.</p>
			<p class="MLP_text ParaOverride-1">Stará, suchoučká slečna seděla, teskně očekávajíc, až by někdo z&#160;pánů filosofů se vrátil.</p>
			<p class="MLP_text ParaOverride-1">Konečně zahřmotilo na schodech a&#160;do pokoje kvapně vstoupil veselý Hanák.</p>
			<p class="MLP_text ParaOverride-1">„Ach, pane Fryborte, že konečně jdete! Mám srdce jako jáhlu. Řekněte mně, co se děje? Odkud jdete?“</p>
			<p class="MLP_text ParaOverride-1">„Od výslechu.“</p>
			<p class="MLP_text ParaOverride-1">„A&#160;je pravda, že&#160;– vás&#160;– že budete musit pryč?“</p>
			<p class="MLP_text ParaOverride-1">Filosof se zasmál.</p>
			<p class="MLP_text ParaOverride-1">„To vyženou celou filosofii. Všichni za jednoho!“</p>
			<p class="MLP_text ParaOverride-1">„A&#160;což když se tak stane?“</p>
			<p class="MLP_text ParaOverride-1">Frybort zasmál se znova.</p>
			<p class="MLP_text ParaOverride-1">„A&#160;vy se ještě smějete? Ta hanba!“</p>
			<p class="MLP_text ParaOverride-1">„Nic špatného jsem nevykonal. Bránili jsme starý zvyk.“</p>
			<p class="MLP_text ParaOverride-1">„Ale bude po studiích.“</p>
			<p class="MLP_text ParaOverride-1">„Co potřebuju vědět, abych byl řádným občanem, to vím, knihožrout by beztoho ze mne nebyl!“</p>
			<p class="MLP_text ParaOverride-1">„A&#160;Márinka?“</p>
			<p class="MLP_text ParaOverride-1">„Márinka? Ta mne má ráda a&#160;vezme si mne, budu-li sedlákem na Hané, tak jako kdybych byl nějakým advokátem!“</p>
			<p class="MLP_text ParaOverride-1">„Což vy, ale pan Vavřena. Co by ten dělal?“</p>
			<p class="MLP_text ParaOverride-1">„Však oni si to dobře rozmyslí, než takového výborného studenta vyženou a&#160;zkazí. Ostatně, páter German se ho zastane a&#160;konec konců: ex moribus primam, cetera eminenter!<span class="CharOverride-1"><span id="footnote-010-backlink"><a class="_idFootnoteLink _idGenColorInherit" href="../Text/filosofska_historie_013.xhtml#footnote-010">12</a></span></span>“</p>
			<p class="MLP_text ParaOverride-1">Slečna, majíc po tolik let filosofy, přiučila se těm latinským třídám na vysvědčeních a&#160;rozuměla dobře, co Frybort řekl.</p>
			<p class="MLP_text ParaOverride-1">„Kdyby to tak pánbůh dal! Je po výslechu?“</p>
			<p class="MLP_text ParaOverride-1">„Ano, zejtra snad již bude vyhlášen rozsudek.“</p>
			<p class="MLP_text ParaOverride-1">„A&#160;kde je pan Vavřena?“</p>
			<p class="MLP_text ParaOverride-1">„Šel do hodiny.“</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Vavřena, kráčeje po schodech k&#160;bytu aktuárovu, hleděl dychtivě před se a&#160;čekal, že Lenku uvidí. Ale chodba byla prázdná, dveře Lenčina pokojíku zavřeny. Již druhý den ji neviděl. Toužil ji spatřiti. Věděl, že to není náhodou, že aktuárka jí brání. Dnes bylo jako včera, ani matka, ani dcera si instruktora nevšimly tak jako jindy.</p>
			<p class="MLP_text ParaOverride-1">Jediné bylo dnes kromobyčejné to, že pan aktuár už byl doma. Vavřena učil. Jindy přes tu chvíli přicházívala slečna Lotty pro to neb ono, teď se z&#160;prvního pokoje ani nehnula. Když bylo po hodině, aktuár, sedě ve své lenošce a&#160;hledě na Herodesa krále, zastavil Vavřenu a&#160;mluvil k&#160;němu. Pověděl svým lhostejným, chladným způsobem, že je úředníkem, jenž musí býti pořádným, a&#160;že tedy pořádek také na jiných žádati musí. Pan instruktor však že si všímá příliš jiných věcí, co se naň nepatří, a&#160;že mu to bude ještě jednou škodit, více než teď. Že by měl jen studovat a&#160;ne si rebelie a&#160;zbytečného vlastenčení všímat a&#160;jiné kazit.</p>
			<p class="MLP_text ParaOverride-1">„Žižka a&#160;císař Josef byli také Čechové,“ tentokrát nedodal však „a&#160;ten kostel tu máme po nich na památku“, nýbrž: „a nečetli taky takové hloupé, neznabožské knihy, jakými mladým holkám rozum pletete. Nač holce kniha? Vařečka a&#160;ne lejstro! A&#160;pak chci, aby Fricek&#160;–“</p>
			<p class="MLP_text ParaOverride-1">„Pane aktuáre, račte mně laskavě zkrátka říci, co míníte.“</p>
			<p class="MLP_text ParaOverride-1">Aktuárův zrak opustil Herodesa krále a&#160;utkvěl na tom opovážlivém mladíkovi, což znamenalo, že Roubínek byl nemálo udiven a&#160;překvapen.</p>
			<p class="MLP_text ParaOverride-1">„Míním, že si jiného&#160;– instruktora&#160;– a&#160;tu máte za měsíc.“ Ukázal na stůl, kdež byl Vavřenův měsíční plat na květen vysázen.</p>
			<p class="MLP_text ParaOverride-1">Vavřena podotknuv, že si těch peněz ještě nezasloužil, poděkoval a&#160;odešel bez peněz.</p>
			<p class="MLP_text ParaOverride-1">Roubínková i&#160;dcera byly překvapeny. Domnívalyť se, že bude Vavřena ohromen, že se bude omlouvat, a&#160;on ukloniv se a&#160;hrdě vztyčiv hlavu, odešel.</p>
			<p class="MLP_text ParaOverride-1">„Ó toho hrdopýška! Jak jsme se v&#160;něm zmýlili!“ zvolala aktuárová.</p>
			<p class="MLP_text ParaOverride-1">Od aktuárů nešel Vavřena přímo domů, ale volným krokem ubíral se z&#160;města ven, až se v&#160;Nedošínském háji ocitl.</p>
			<p class="MLP_text ParaOverride-1">Než se ve svém zamyšlení nadál, stanul nedaleko starého, nahrbeného stromu v&#160;hloubi hájové. Plížil se opět pod jeho korunou, a&#160;hleděl upřeně k&#160;mocné haluzi, k&#160;níž bylo hnízdečko jeho přilepeno.</p>
			<p class="MLP_text ParaOverride-1">Bylo celé, dobře zachovalé.</p>
			<p class="MLP_text ParaOverride-1">Pak zacházel dále, až na lavičku pod starým bukem se usadil; myšlenky jeho byly dosud u&#160;starého stromu, kde s&#160;Lenkou stál, kde ruku její tiskl.</p>
			<p class="MLP_text ParaOverride-1">Jak jí dá zprávu, kterou byl přislíbil, jak bude dále?</p>
			<p class="MLP_text ParaOverride-1">Slečna Elis i&#160;její studenti byli dávno po večeři, když Vavřena přišel. Zůstal v&#160;předním pokoji.</p>
			<p class="MLP_text ParaOverride-1">„Slečno, stalo se, co jste předpovídala.“</p>
			<p class="MLP_text ParaOverride-1">„Pustili vás?“ a&#160;polekaná vzhlédla k&#160;mladému muži.</p>
			<p class="MLP_text ParaOverride-1">„Ano, ublíží mně to, ale nezabije. Než&#160;–“</p>
			<p class="MLP_text ParaOverride-1">„Rozumím, pane Vavřeno. Kdož ví, proč je to dobré, a&#160;věrnost vítězí!“ dodala významně.</p>
			<p class="MLP_text ParaOverride-1">„Ano, věřím, ale vy musíte býti se mnou.“</p>
			<p class="MLP_text ParaOverride-1">Elis doufám podala mu svou drobnou ruku, kterou mladý filosof vděčně stiskl.</p>
			<hr class="HorizontalRule-1"/>
			<div class="_idFootnotes">
				<div id="footnote-011" class="_idFootnote">
					<p class="MLP_pozn_pod_carou ParaOverride-3"><a class="_idFootnoteAnchor _idGenColorInherit" href="../Text/filosofska_historie_013.xhtml#footnote-011-backlink">11</a>  No to se ukáže! <span class="MLP_znak_kurziva_9b CharOverride-2">Pozn. red.</span></p>
				</div>
				<div id="footnote-010" class="_idFootnote">
					<p class="MLP_pozn_pod_carou ParaOverride-3"><a class="_idFootnoteAnchor _idGenColorInherit" href="../Text/filosofska_historie_013.xhtml#footnote-010-backlink">12</a>  Z&#160;mravů horší známku, z&#160;ostatního výborné.</p>
				</div>
			</div>
		</div>
</body>
</html>