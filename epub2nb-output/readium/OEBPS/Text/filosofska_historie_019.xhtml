<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>filosofska_historie-14</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="filosofska_historie-14" xml:lang="cs-CZ">
		<div class="Z-kladn--textový-r-meček">
			<p id="_idParaDest-13" class="MLP_uroven2_kapitola ParaOverride-7">XIII</p>
			<p class="MLP_text_bez1radku ParaOverride-1">Rok 1849 minul. Filosofie litomyšlská byla zrušena, legie se rozešla, prapor její zničen. Páter rektor strhl jej se žerdi, kterou zarazil do piaristské zahrady k&#160;nějakému angreštovému keři.</p>
			<p class="MLP_text ParaOverride-1">Rollerka se vystěhovala z&#160;města ke svým příbuzným.</p>
			<p class="MLP_text ParaOverride-1">Po pěti letech bylo v&#160;starožitném domě, v&#160;němž slečna Elis bydlela, zase veselo. Vyplnilť se její sen, vyplnila Lenčina tužba. MUDr. Vavřena se ženil, veda k&#160;oltáři farářovu neteř. Láska jejich byla tak svěží jako za oné doby, kdy se ještě scházívali za nedělního odpoledne v&#160;zámeckém parku. Měli hosti až z&#160;Moravy. Frybort, šťastný, spokojený, přijel s&#160;Márinkou, a&#160;usmívaje se, pravil: „Byls mi družbou, příteli, ale tu službu ti splnit nemohu, jak tato figura zde ukazuje.“ I&#160;ukázal na svého tříletého, boubelatého kloučka.</p>
			<p class="MLP_text ParaOverride-1">Paní aktuárová, ač pozvána, na svatbě nebyla.</p>
			<p class="MLP_text ParaOverride-1">Sličná, bohatá dcerka její nenašla dosud ženicha. Čekalať na velkého pána, nejméně doktora. Ale dosud nepřišel.</p>
			<p class="MLP_text ParaOverride-1">Slečna Elis odstěhovala se ke „svým dětem“ a&#160;nelitovala toho nikdy. Vypravovala nyní častěji než jindy, jak měla jedenapadesát filosofů v&#160;bytu. Padesát z&#160;nich stali se samostatnými pány, jedenapadesátý zahynul na barikádě.</p>
			<p class="MLP_text ParaOverride-1">Když žila u&#160;Vavřenů, došel jí list, za který musila celý dvacetník vyplatit. Co to, kdo asi píše? Byl to Zelenka, jenž oznamoval, že je v&#160;Medlitském klášteře a&#160;že se mu převýborně daří. „Již nemusím chléb a&#160;ovocnou kaši pojídati,“ psal mimo jiné.</p>
			<p class="MLP_text ParaOverride-1">„Věřím,“ podotkl Vavřena, „teď asi má tlusté, rumné tváře a&#160;notné bříško a&#160;nevezme jinou knihu do ruky nežli breviář.“ </p>
			<p class="MLP_text ParaOverride-1">„A&#160;škrtí dvacetníky; ani nevyplatil psaní.“</p>
			<p class="MLP_text ParaOverride-1">O&#160;Štědrém večeru, který mladý doktor s&#160;milou ženuškou po prvé trávil, dostal od Fryborta srdečný list, v&#160;němž našel také veliký popsaný arch. V&#160;čele stálo:</p>
			<p class="MLP_text ParaOverride-1">„Kolegové!</p>
			<p class="MLP_text ParaOverride-1">Je to první opis provolání, které jsme před slavností ‚majáles‘ spolu skládali. Našel jsem je na dně svého studentského kufru. Bude ti zajisté milo, na ony časy sobě vzpomenouti,“ psal Frybort.</p>
			<p class="MLP_text ParaOverride-1">„Baže milo! Tenkráte jsme se našli u&#160;starého stromu; víš, Lenko? Máme teď také hnízdečko a&#160;je v&#160;něm milo a&#160;blaze.“&#160;–</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku_-I- ParaOverride-1">Skonává se historie filosofská, sepsaná pro milou památku starým a&#160;pro potěšení mladým, které aby hojné bylo, auktor té kroniky upřímně rád sobě přeje a&#160;žádá.</p>
		</div>
</body>
</html>