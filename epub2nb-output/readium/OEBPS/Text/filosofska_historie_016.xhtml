<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>filosofska_historie-11</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="filosofska_historie-11" xml:lang="cs-CZ">
		<div class="Z-kladn--textový-r-meček">
			<p id="_idParaDest-10" class="MLP_uroven2_kapitola ParaOverride-1">X</p>
			<p class="MLP_text_bez1radku ParaOverride-1">Otevřelo se nové jaro, jež přineslo mimo květ a&#160;zpěv také červánky a&#160;skvělou zář nové doby, po které národové absolutismem sklíčení toužili a&#160;dychtili. Metternich padl, censura zrušena a&#160;dovoleno zřízení národní obrany. Dne 15. března prohlášena konstituce. Zpráva o&#160;tom naplnila Prahu i&#160;veškeré království plesem a&#160;jásotem.</p>
			<p class="MLP_text ParaOverride-1">Národní obrana či garda zřizovala se nejenom v&#160;Praze, ale po veškerém království.</p>
			<p class="MLP_text ParaOverride-1">Nad jiné působili na události oněch pohnutých dnů studenti vysokých škol. Ve Vídni zřízena legie studentská, rozdělena po starořímsku, a&#160;zanedlouho nebyla jedinou.</p>
			<p class="MLP_text ParaOverride-1">Klid tiché Litomyšle uletěl bůhvíkam. Vše vyšinulo se ze svých kolejí, a&#160;změny i&#160;převraty dály se neočekávaně, náhle, přes noc. Zpráva z&#160;matičky Prahy stíhala zprávu, rozčilujíc a&#160;napínajíc mysli všech. Jedni vítali konstituci s&#160;radostí, jiní v&#160;nejistotě vyčkávali, a&#160;někteří, více stranou a&#160;za větrem, láli na ty novoty a&#160;rušení obvyklého pořádku.</p>
			<p class="MLP_text ParaOverride-1">Pan aktuár Roubínek byl nešťasten, všecek od sebe. Neměl nyní chvilenky oddechu, neb jeho nejkonservativnější duch lekal se novot všech a&#160;tušil zvrácení všeho pořádku, veškeré kázně a&#160;konečnou, všeobecnou záhubu.</p>
			<p class="MLP_text ParaOverride-1">Pan listovní častěji k&#160;němu docházel, ale o&#160;„růžových“ hovorech nebylo ani potuchy. Roubínek sice dosud hledíval na Herodesa krále, ale častěji teď od něho zrak odvracel, neboť přítel listovní přinášel noviny!</p>
			<p class="MLP_text ParaOverride-1">Ve Vídni bouřky, mocný Metternich padl, v&#160;Praze zmatky, schůze obecného lidu, zrušení censury, roboty&#160;– bože, bože, kam se ten svět poděje, jaká to obluda vše na rub obracející, ta konstituce!</p>
			<p class="MLP_text ParaOverride-1">Všude v&#160;okolních městech zařizují gardy, v&#160;Litomyšli bude co nevidět a&#160;každý občan bude se musit chopit zbraně, dostane čáku na hlavu, bude se „na bělidle“ execírovat, stráží stát, na manévry chodit!</p>
			<p class="MLP_text ParaOverride-1">To by se člověk z&#160;toho roznemohl! Pan aktuár si už nemohl ani dobře pohověti, když maje „obršta“ na sobě v&#160;lenošce seděl, ani mu již dýmčička nechutnala, třeba v&#160;ní Lottynka svým růžovým prstíčkem tabák přitlačila.</p>
			<p class="MLP_text ParaOverride-1">Přes tu chvíli bylo slyšeti hluk i&#160;zpěv na ulici, výskot i&#160;kočičinu, zevšad zvučelo: „Národ, vlast, svoboda, rovnoprávnost, český jazyk, samospráva,“ a&#160;kdovíjaká ještě hesla přemrštěných mozkovic, jak Roubínek listovnímu podotkl.</p>
			<p class="MLP_text ParaOverride-1">Bůh ví, kde se ti vlastenci najednou vzali! Vyrostli přes noc jako houby po dešti. Všecko vlastenčilo. Nikde žádné úcty, veta po bývalém respektu. Každý vznesl pyšněji hlavu, jako by tou konstitucí o&#160;kus vyrostl. Paní Roubínková těžce nesla, že všude začínalo se mluvit jen po česku a&#160;že se té její češtině tu i&#160;tam vysmáli. Jako manžel v&#160;listovním, tak měla ona v&#160;paní Rollerové přítelkyni, jíž mohla sobě postěžovat a&#160;s&#160;ní pohubovat.</p>
			<p class="MLP_text ParaOverride-1">„Bedenken Sie, ta naše Leny! Dříve pořád nemluvná, tvrdohlavá, teď hovorná a&#160;veselá. To je všechno&#160;–“</p>
			<p class="MLP_text ParaOverride-1">„Diese Konstitution! Uviděj, man wird noch rauben und morden!“<span class="CharOverride-1"><span id="footnote-023-backlink"><a class="_idFootnoteLink _idGenColorInherit" href="../Text/filosofska_historie_016.xhtml#footnote-023">22</a></span></span></p>
			<p class="MLP_text ParaOverride-1">A&#160;což potom, když Lottynka přichvátavši domů oznamovala, že filosofové měli velikou schůzi a&#160;že zařídí studentskou legii!</p>
			<p class="MLP_text ParaOverride-1">„Teď jsme hotovi!“ zavzdychal Roubínek. „Co je to, dá-li se dítěti nůž nebo břitva? Studentům šavle místo per! Teď jsme hotovi!“</p>
			<p class="MLP_text ParaOverride-1">„Und was die Professoren und was der Pater Rector?<span class="CharOverride-1"><span id="footnote-022-backlink"><a class="_idFootnoteLink _idGenColorInherit" href="../Text/filosofska_historie_016.xhtml#footnote-022">23</a></span></span> Nemohou tomu zabránit?“</p>
			<p class="MLP_text ParaOverride-1">„Jakpak, když ani ouřad&#160;– ani ministerstvo nemá respektu,“ a&#160;Roubínkův pohled utkvěl ztrnule na Herodesovi králi.</p>
			<p class="MLP_text ParaOverride-1">Slečna Elis teď za celý boží den své studenty, vyjma Zelenku, málo vídala. Byliť neustále v&#160;koleji nebo ve schůzích, jimž konce nebylo. Jak by se jim mohl vyhýbati Frybort nebo Vavřena? Na všech akademiích a&#160;ústavech zařizují se, neb již byly zařízeny legie studentské, měla by litomyšlská filosofie být poslední? Nikdo jim v&#160;tom brániti nemohl, a&#160;také by si nedali; a&#160;tak než krátký čas uplynul, prve než měšťanstvo utvořilo sbor národní obrany, sešikovala se legie vedená setníkem a&#160;volenými důstojníky.</p>
			<p class="MLP_text ParaOverride-1">Paní domácí, rozmlouvajíc se slečnou Elis, nejednou vyslovila svou obavu nad tím bouřlivým časem, jenž zajisté nic dobrého nepřinese. Než suchoučká, uvědomělá slečna těšila ji, vykládajíc jí konstituci, jak jí sama rozuměla a&#160;jak ji Vavřena o&#160;ní poučil. Těšila se z&#160;toho všeho, že duch vlastenecký, dosud v&#160;městě jen jako v&#160;úkrytu a&#160;na zapřenou meškající, vůbec zavládl.</p>
			<p class="MLP_text ParaOverride-1">„Což by tomu nebožka Rettiška řekla! Že se nedočkala!“ a&#160;pohled její utkvěl na obraze tichého, obětivého vlastence pátera Jiřího.</p>
			<p class="MLP_text ParaOverride-1">A&#160;jak její byt proslul! Div radostí se nezačervenala, když Márinka chvatně přiběhla jí oznámit, že ve velké schůzi filosofů zvolili Fryborta i&#160;Vavřenu za důstojníky.</p>
			<p class="MLP_text ParaOverride-1">„To musí mít oficírské šerpy!“ vzpomněla Elis.</p>
			<p class="MLP_text ParaOverride-1">„Já ušiju Frybortovi.“</p>
			<p class="MLP_text ParaOverride-1">„A&#160;já panu Vavřenovi; Lenka chudinka nemůže.“</p>
			<p class="MLP_text ParaOverride-1">Když pozdě odpoledne se Frybort domů ubíral, potkal náhodou na schodech Márinku.</p>
			<p class="MLP_text ParaOverride-1">„Pěkně vítám, pane oficír!“ šelmovsky vítalo rozradostněné děvče.</p>
			<p class="MLP_text ParaOverride-1">„Pěkně děkuju. Teď se už nebojím, panno Márinko, děvčátka mají nejraději barevné výložky&#160;–“ a&#160;již jí tiskl ruku a&#160;přitiskl rty své k&#160;jejím.</p>
			<p class="MLP_text ParaOverride-1">„Taková je oficírská!“</p>
			<p class="MLP_text ParaOverride-1">Druhého dne, byla neděle, měla legie po prvé vytáhnouti na cvičení. Záhy odpoledne odbývala se v&#160;bytu slečny Elis malá slavnost. Přišla paní domácí s&#160;dcerou, která přinesla něco zabaleného v&#160;papíru. Když jej rozdělala, vyňala krásnou šerpu barvy červeno-bílé a&#160;podobnou vyndala ze skříně slečna Elis. Oba důstojníci-filosofové stáli uprostřed pokoje, majíce na hlavách zelené čapky s&#160;červeno-bí­lým prýmkem. Uniformy neměli, ale po boku se jim houpaly na pěkném řemeni lesklé šavle.</p>
			<p class="MLP_text ParaOverride-1">Frybort usmívaje se nahnul poněkud svou šíji a&#160;Márinka, zarděvši se, vystoupila před ním na špičky svých malých nožek a&#160;věšela mu přes rameno šerpu, kterou na boku pěknou kličkou upevnila. Mladý legionář, kloně se, vzdával čest po vojensku. Vtom vstoupil do pokoje studentík, vyřizuje, že pan Brož posílá panu Vavřenovi tento balíček. Filosof chvatně po něm sáhl, a&#160;když jej rozdělal, uviděl krásnou šerpu barvy červeno-bílé a&#160;ze šerpy vypadl lístek. Vavřena jej ihned přečetl a&#160;– začervenal se radostí.</p>
			<p class="MLP_text ParaOverride-1">„Ó, dostanu košíčkem, již to vím!“ zvolala slečna Elis. „Ale ráda ustoupím. Panna Lenka&#160;–“</p>
			<p class="MLP_text ParaOverride-1">„Posílá mi tu šerpu.“</p>
			<p class="MLP_text ParaOverride-1">„To svou schovám.“</p>
			<p class="MLP_text ParaOverride-1">„Ale prosí vás, slečno Elis, abyste mně ji připevnila.“</p>
			<p class="MLP_text ParaOverride-1">„Toť se rozumí, kdož jiný?“</p>
			<p class="MLP_text ParaOverride-1">Důstojníci-filosofové, poděkovavše se a&#160;vojensky pozdravivše, odešli k&#160;legii. Matka, dcera i&#160;slečna Elis, přistoupivše k&#160;oknu, hleděly za studenty, jak statečně v&#160;ozdobení a&#160;ozbrojení svém si vykračují.</p>
			<p class="MLP_text ParaOverride-1">Všecko dělalo revoluci, i&#160;periody páně Roubínkovy.</p>
			<p class="MLP_text ParaOverride-1">Toho nedělního odpoledne seděl aktuár jako obyčejně za stolem, píše list kolegovi svému na Rychemburku. Jindy to chodívalo zrovna samo, věta za větou, perioda za periodou, urovnaná, vypulérovaná, že bylo paní Roubínkové milo poslouchat. Ale dnes nemohl manžel její pořádné věty stlouci. Kde začíti, když toho tolik v&#160;tom bohaprázdném, rebelantském čase? Jindy psal o&#160;větru, počasí, tu tam o&#160;nějaké novince v&#160;úřadě&#160;– dnes aby psal&#160;– kdož by se nerozmrzel&#160;– všude i&#160;do péra tlačí se mu ta „svoboda, rovnoprávnost, vlast, zrušení roboty&#160;–“</p>
			<p class="MLP_text ParaOverride-1">Sotvaže první řádek napsal, již byl vyrušen. Venku se ozval temný hluk, zpěv, pak pádné kroky velikého množství. Manželka i&#160;dcera přiskočily k&#160;oknům.</p>
			<p class="MLP_text ParaOverride-1">„Tatínku, tatínku, již jdou!“</p>
			<p class="MLP_text ParaOverride-1">Hluk se již ozýval pod samými okny. Roubínek vstal a&#160;podíval se také.</p>
			<p class="MLP_text ParaOverride-1">Na ulici dav lidu, středem kráčí odměřeným, stejným krokem studentská legie, v&#160;čele setník, v&#160;boku důstojníci. Všichni, i&#160;prostí legionáři mají zelené čapky a&#160;zbraně.</p>
			<p class="MLP_text ParaOverride-1">Oddělení za oddělením. Teď Lottynka sebou trhla.</p>
			<p class="MLP_text ParaOverride-1">Tu Vavřena, důstojník&#160;–již slyší jeho zvučný hlas.</p>
			<p class="MLP_text ParaOverride-1">„Vpravo hleď!“ a&#160;celá kohorta vzdává čest.</p>
			<p class="MLP_text ParaOverride-1">„Vpravo hleď!“ velí hned za ním kvůli svému příteli důstojník Frybort.</p>
			<p class="MLP_text ParaOverride-1">Komu to? Ó dobře stihla Lotty Vavřenův pohled, jenž zamířil k&#160;oknu na chodbě, kde Lenka stála. Jí vzdávají kohorty čest!</p>
			<p class="MLP_text ParaOverride-1">Odskočila od okna, jakož i&#160;její otec mrzut k&#160;své lenošce se ubí­ral.</p>
			<p class="MLP_text ParaOverride-1">Po chvíli dal se opět do psaní, ale dařilo se mu při tom jako prve. Opíraje o&#160;stůl pravici, v&#160;níž namočený brk držel, hleděl na Herodesa krále, to jest zamyslil se.</p>
			<p class="MLP_text ParaOverride-1">Ta legie mu nešla z&#160;hlavy. Vlastenci! Hm, nač tu zbraň a&#160;ty zelené čepičky? Zelené čepičky!</p>
			<p class="MLP_text ParaOverride-1">Sklonil se a&#160;psal. Na papír vyplynuly z&#160;brkového péra zelené čepičky. Kdo to jakživ slyšel? Žižka a&#160;císař Josef byli také vlastenci, a&#160;– zbraň, zelené čepičky! Zkáza!</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Filosofové po odbytých přednáškách scházeli se, aby se cvičili vojensky. Z&#160;počátku panovala svornost mezi nimi, ale když většina česká nechtěla déle trpěti nesnášelivost a&#160;panovačnost Němců, vystoupili tito z&#160;legie, kteráž stavši se nyní rozhodně vlasteneckou, zvolila sobě za setníka rázného Čecha Jehličku.</p>
			<p class="MLP_text ParaOverride-1">Ale nevlastenčili pouze zpěvem a&#160;provoláváním. Přednášky dosud byly všechny německé, o&#160;jazyku českém a&#160;literatuře nezaslechli ani slova. Všichni cítili nutnost, aby se zdokonalili a&#160;utvrdili v&#160;mateřském jazyku. Než kdo jim měl přednášeti a&#160;je poučiti?</p>
			<p class="MLP_text ParaOverride-1">Profesoři všichni ze starší doby nevyznali se v&#160;mluvnici české a&#160;literatuře, ani výmluvný, vlastenecký stařec páter German.</p>
			<p class="MLP_text ParaOverride-1">Odbývána o&#160;tom porada, a&#160;když se všichni dohodli, odebrali se Vavřena a&#160;Frybort jako deputace přímo na děkanství k&#160;páteru Antonínu Šantovi, o&#160;němž bylo známo, že upřímný, účinný vlastenec, a&#160;že jazyk český i&#160;literaturu horlivě pěstuje.</p>
			<p class="MLP_text ParaOverride-1">Mladý kněz, sedě v&#160;čeledníku, četl, když na chodbě šavle zařinčely a&#160;do světnice vstoupili delegáti studentské legie. Byl radostně překvapen, uslyšev jejich žádost, a&#160;ochotně slíbil, nebude-li v&#160;tom brániti páter rektor. Ten za oněch poměrů nemohl a&#160;musil mimořádného docenta připustiti.</p>
			<p class="MLP_text ParaOverride-1">Zanedlouho nato byl sál koleje filosofické všecek plničký. Profesoři, za nimi studenti, gardisté, měšťané dostavili se do přednášky; tak četné posluchačstvo míval jen někdy páter German, když z&#160;historie zvláštní partie přednášel. Jako by to ani filosofové nebyli, kteří loňského roku v&#160;těch místech profesoru náboženství pekelnou vřavu vyvedli. Stáli tu jako dušičky, oči všech byly upjaty na mladého kněze, jenž za katedru vystoupil.</p>
			<p class="MLP_text ParaOverride-1">Zvučným hlasem jal se přednášeti úvod. Vřelými, výmluvnými slovy vzpomenul minulosti českého národa, jeho slávy, úpadku, ukázal na úsilnou práci předních buditelů, Jungmanna, žijících ještě Šafaříka, Palackého, mluvil o&#160;přítomném, nadějí plném čase, o&#160;lepší budoucnosti.</p>
			<p class="MLP_text ParaOverride-1">Ticho panovalo po celém sále, že by bzukot mouchy slyšeti bylo; zraky mladíků planuly nadšeností. Pohled pátera Antonína utkvěl na bělovlasém páteru Germanovi, jenž opíral vztažené ruce o&#160;hůl. Na výrazné, ušlechtilé jeho tváři zračilo se hluboké pohnutí a&#160;z&#160;očí řinuly se mu přes vráskovitou tvář slzy.</p>
			<p class="MLP_text ParaOverride-1">Byla to radost Simeonova, jemuž popřáno dočkati se zásvitu nového dne, který tak dlouho, dlouho očekával.</p>
			<p class="MLP_text ParaOverride-1">Bouřlivá pochvala zahučela sálem, když páter Antonín skončil. Od toho dne měli na filosofii novou přednášku, a&#160;v&#160;žádné jiné nebývalo tolik posluchačů jako v&#160;této.&#160;–</p>
			<p class="MLP_text ParaOverride-1">Toho dne, kdy všecka filosofie byla nadšena a&#160;rozradována, stihlo aktuára Roubínka, který v&#160;přednášce nebyl, hrozné neštěstí.</p>
			<p class="MLP_text ParaOverride-1">Paní Roubínková ztrnula, když muž její, vrátiv se z&#160;kanceláře, do pokoje vstoupil. Dlouho naň naléhala, aby pověděl, co se přihodilo, proč jest tak zaražen. Ale on, sklesnuv do lenošky, nesvlékl ani Abrahama, což na jeho šetrnost bylo mnoho, neoblekl ani „obršta“, ale hleděl ledovým zrakem na Herodesa krále. Konečně když paní aktuárová se počala durditi, promluvil.</p>
			<p class="MLP_text ParaOverride-1">„Garda&#160;–“</p>
			<p class="MLP_text ParaOverride-1">„Co garda? Jaká garda?“</p>
			<p class="MLP_text ParaOverride-1">„Zámecká&#160;–“</p>
			<p class="MLP_text ParaOverride-1">„Ale tak&#160;– nerozumím.“</p>
			<p class="MLP_text ParaOverride-1">„Bude zámecká garda.“</p>
			<p class="MLP_text ParaOverride-1">„Aber Roubínek, rede doch vernünftig,<span class="CharOverride-1"><span id="footnote-021-backlink"><a class="_idFootnoteLink _idGenColorInherit" href="../Text/filosofska_historie_016.xhtml#footnote-021">24</a></span></span> vždyť je v&#160;městě garda.“</p>
			<p class="MLP_text ParaOverride-1">„Pan hrabě Žorž chce míti&#160;– taky gardu&#160;–“</p>
			<p class="MLP_text ParaOverride-1">Teď teprve Roubínková pochopila.</p>
			<p class="MLP_text ParaOverride-1">„Du musst auch&#160;– ty taky musíš?“</p>
			<p class="MLP_text ParaOverride-1">Roubínek jen kývl hlavou.</p>
			<p class="MLP_text ParaOverride-1">„A&#160;listovní taky?“</p>
			<p class="MLP_text ParaOverride-1">„Taky, všichni&#160;–“</p>
			<p class="MLP_text ParaOverride-1">Svět se obracel vzhůru kostkou! Když sama milostivá vrchnost se přidává k&#160;těm novotám a&#160;rebelantům, kdož obstojí? Ale ona poroučí a&#160;on musí poslechnouti. Musí dojít do zámecké zbrojnice, tam mu připnou nějaký starý palaš, vloží na rameno pušku, postaví do řady, a&#160;již bude po zámeckém dvoře „jedna“, „dva“, „jedna“, „dva“ choditi „pravá“, „levá“, bože, jako ti komedianti, ti měšťané gardisté a&#160;blázniví studenti&#160;– on, aktuár! A&#160;přijdou a&#160;budou se na ně dívat děti, odrostlí, všichni, a&#160;udělá-li chybu, budou pokřikovati „seno“, „sláma“, a&#160;on, zelenou čapku na hlavě, bude poskakovat jako nějaký tatrman! Kde potom úcta, kam se poděje respekt, autorita?&#160;</p>
			<hr class="HorizontalRule-1"/>
			<div class="_idFootnotes">
				<div id="footnote-023" class="_idFootnote">
					<p class="MLP_pozn_pod_carou ParaOverride-3"><a class="_idFootnoteAnchor _idGenColorInherit" href="../Text/filosofska_historie_016.xhtml#footnote-023-backlink">22</a>  Tohle konstituční zřízení! Uviděj, ještě se bude loupit a vraždit. <span class="MLP_znak_kurziva_9b CharOverride-2">Pozn. red.</span></p>
				</div>
				<div id="footnote-022" class="_idFootnote">
					<p class="MLP_pozn_pod_carou ParaOverride-3"><a class="_idFootnoteAnchor _idGenColorInherit" href="../Text/filosofska_historie_016.xhtml#footnote-022-backlink">23</a>  A co profesoři a co páter rektor? <span class="MLP_znak_kurziva_9b CharOverride-2">Pozn. red.</span></p>
				</div>
				<div id="footnote-021" class="_idFootnote">
					<p class="MLP_pozn_pod_carou ParaOverride-3"><a class="_idFootnoteAnchor _idGenColorInherit" href="../Text/filosofska_historie_016.xhtml#footnote-021-backlink">24</a>  … mluv přece rozumně. <span class="MLP_znak_kurziva_9b CharOverride-2">Pozn. red.</span></p>
				</div>
			</div>
		</div>
</body>
</html>